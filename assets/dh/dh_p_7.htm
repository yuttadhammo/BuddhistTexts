<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="en" lang="en">
<head>
	<title>KN 2 - 7. arahantavaggo</title>
	<meta http-equiv="content-type" content="text/html;charset=utf-8" />
<link rel="stylesheet" type="text/css" href="../pali.css"></head>
<body>
	<h1>dhammapadapāḷi</h1>
	<h2>7. arahantavaggo</h2>
	<p class="paratype03">90<b>.</b> </p>
	<p class="paratype21">gataddhino visokassa, vippamuttassa sabbadhi. </p>
	<p class="paratype22">sabbaganthappahīnassa, pariḷāho na vijjati. </p>
	<p class="paratype03">91<b>.</b> </p>
	<p class="paratype21">uyyuñjanti satīmanto, na nikete ramanti te. </p>
	<p class="paratype22">haṃsāva pallalaṃ hitvā, okamokaṃ jahanti te. </p>
	<p class="paratype03">92<b>.</b> </p>
	<p class="paratype21">yesaṃ sannicayo natthi, ye pariññātabhojanā. </p>
	<p class="paratype27">suññato animitto ca, vimokkho yesaṃ gocaro. </p>
	<p class="paratype22">ākāse va sakuntānaṃ  <span class="varc" title="śakuṇānaṃ&nbsp;(ka.)&quot;">VAR</span>, gati tesaṃ durannayā. </p>
	<p class="paratype03">93<b>.</b> </p>
	<p class="paratype21">yassāsavā parikkhīṇā, āhāre ca anissito. </p>
	<p class="paratype27">suññato animitto ca, vimokkho yassa gocaro. </p>
	<p class="paratype22">ākāse va sakuntānaṃ, padaṃ tassa durannayaṃ. </p>
	<p class="paratype03">94<b>.</b> </p>
	<p class="paratype21">yassindriyāni samathaṅgatāni  <span class="varc" title="śamathaṃ&nbsp;gatāni&nbsp;(sī.&nbsp;pī.)&quot;">VAR</span>, assā yathā sārathinā sudantā. </p>
	<p class="paratype22">pahīnamānassa anāsavassa, devāpi tassa pihayanti tādino. </p>
	<p class="paratype03">95<b>.</b> </p>
	<p class="paratype21">pathavisamo no virujjhati, indakhilupamo  <span class="varc" title="indakhīlūpamo&nbsp;(sī.&nbsp;syā.&nbsp;ka.)">VAR</span> tādi subbato. </p>
	<p class="paratype22">rahadova apetakaddamo, saṃsārā na bhavanti tādino. </p>
	<p class="paratype03">96<b>.</b> </p>
	<p class="paratype21">santaṃ tassa manaṃ hoti, santā vācā ca kamma ca. </p>
	<p class="paratype22">sammadaññā vimuttassa, upasantassa tādino. </p>
	<p class="paratype03">97<b>.</b> </p>
	<p class="paratype21">assaddho akataññū ca, sandhicchedo ca yo naro. </p>
	<p class="paratype22">hatāvakāso vantāso, sa ve uttamaporiso. </p>
	<p class="paratype03">98<b>.</b> </p>
	<p class="paratype21">gāme vā yadi vāraññe, ninne vā yadi vā thale. </p>
	<p class="paratype22">yattha arahanto viharanti, taṃ bhūmirāmaṇeyyakaṃ. </p>
	<p class="paratype03">99<b>.</b> </p>
	<p class="paratype21">ramaṇīyāni araññāni, yattha na ramatī jano. </p>
	<p class="paratype27">vītarāgā ramissanti, na te kāmagavesino. </p>
	<p class="paratype06">arahantavaggo sattamo niṭṭhito. </p> 
</body>
</html>