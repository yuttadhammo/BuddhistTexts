<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="en" lang="en">
<head>
	<title>KN 2 - 17. kodhavaggo</title>
	<meta http-equiv="content-type" content="text/html;charset=utf-8" />
<link rel="stylesheet" type="text/css" href="../pali.css"></head>
<body>
	<h1>dhammapadapāḷi</h1>
	<h2>17. kodhavaggo</h2>
	<p class="paratype03">221<b>.</b> </p>
	<p class="paratype21">kodhaṃ jahe vippajaheyya mānaṃ, saṃyojanaṃ sabbamatikkameyya. </p>
	<p class="paratype22">taṃ nāmarūpasmimasajjamānaṃ, akiñcanaṃ nānupatanti dukkhā. </p>
	<p class="paratype03">222<b>.</b> </p>
	<p class="paratype21">yo ve uppatitaṃ kodhaṃ, rathaṃ bhantaṃva vāraye  <span class="varc" title="dhāraye&nbsp;(sī.&nbsp;syā.&nbsp;pī.)">VAR</span> . </p>
	<p class="paratype22">tamahaṃ sārathiṃ brūmi, rasmiggāho itaro jano. </p>
	<p class="paratype03">223<b>.</b> </p>
	<p class="paratype21">akkodhena jine kodhaṃ, asādhuṃ sādhunā jine. </p>
	<p class="paratype22">jine kadariyaṃ dānena, saccenālikavādinaṃ. </p>
	<p class="paratype03">224<b>.</b> </p>
	<p class="paratype21">saccaṃ bhaṇe na kujjheyya, dajjā appampi  <span class="varc" title="dajjā’ppasmimpi&nbsp;(sī.&nbsp;pī.),&nbsp;dajjā&nbsp;appasmi&nbsp;(syā.&nbsp;ka.)">VAR</span> yācito. </p>
	<p class="paratype22">etehi tīhi ṭhānehi, gacche devāna santike. </p>
	<p class="paratype03">225<b>.</b> </p>
	<p class="paratype21">ahiṃsakā ye munayo  <span class="varc" title="ahiṃsakāyā&nbsp;munayo&nbsp;(ka.)">VAR</span>, niccaṃ kāyena saṃvutā. </p>
	<p class="paratype22">te yanti accutaṃ ṭhānaṃ, yattha gantvā na socare. </p>
	<p class="paratype03">226<b>.</b> </p>
	<p class="paratype21">sadā jāgaramānānaṃ, ahorattānusikkhinaṃ. </p>
	<p class="paratype22">nibbānaṃ adhimuttānaṃ, atthaṃ gacchanti āsavā. </p>
	<p class="paratype03">227<b>.</b> </p>
	<p class="paratype21">porāṇametaṃ atula, netaṃ ajjatanāmiva. </p>
	<p class="paratype27">nindanti tuṇhimāsīnaṃ, nindanti bahubhāṇinaṃ. </p>
	<p class="paratype22">mitabhāṇimpi nindanti, natthi loke anindito. </p>
	<p class="paratype03">228<b>.</b> </p>
	<p class="paratype21">na cāhu na ca bhavissati, na cetarahi vijjati. </p>
	<p class="paratype22">ekantaṃ nindito poso, ekantaṃ vā pasaṃsito. </p>
	<p class="paratype03">229<b>.</b> </p>
	<p class="paratype21">yaṃ ce viññū pasaṃsanti, anuvicca suve suve. </p>
	<p class="paratype22">acchiddavuttiṃ  <span class="varc" title="acchinnavuttiṃ&nbsp;(ka.)">VAR</span> medhāviṃ, paññāsīlasamāhitaṃ. </p>
	<p class="paratype03">230<b>.</b> </p>
	<p class="paratype21">nikkhaṃ  <span class="varc" title="ṅekkhaṃ&nbsp;(sī.&nbsp;syā.&nbsp;pī.)&quot;">VAR</span> jambonadasseva, ko taṃ ninditumarahati. </p>
	<p class="paratype22">devāpi naṃ pasaṃsanti, brahmunāpi pasaṃsito. </p>
	<p class="paratype03">231<b>.</b> </p>
	<p class="paratype21">kāyappakopaṃ rakkheyya, kāyena saṃvuto siyā. </p>
	<p class="paratype22">kāyaduccaritaṃ hitvā, kāyena sucaritaṃ care. </p>
	<p class="paratype03">232<b>.</b> </p>
	<p class="paratype21">vacīpakopaṃ rakkheyya, vācāya saṃvuto siyā. </p>
	<p class="paratype22">vacīduccaritaṃ hitvā, vācāya sucaritaṃ care. </p>
	<p class="paratype03">233<b>.</b> </p>
	<p class="paratype21">manopakopaṃ rakkheyya, manasā saṃvuto siyā. </p>
	<p class="paratype22">manoduccaritaṃ hitvā, manasā sucaritaṃ care. </p>
	<p class="paratype03">234<b>.</b> </p>
	<p class="paratype21">kāyena saṃvutā dhīrā, atho vācāya saṃvutā. </p>
	<p class="paratype22">manasā saṃvutā dhīrā, te ve suparisaṃvutā. </p>
	<p class="paratype06">kodhavaggo sattarasamo niṭṭhito. </p> 
</body>
</html>