<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="en" lang="en">
<head>
	<title>KN 2 - 3. cittavaggo</title>
	<meta http-equiv="content-type" content="text/html;charset=utf-8" />
<link rel="stylesheet" type="text/css" href="../pali.css"></head>
<body>
	<h1>dhammapadapāḷi</h1>
	<h2>3. cittavaggo</h2>
	<p class="paratype03">33<b>.</b> </p>
	<p class="paratype21">phandanaṃ capalaṃ cittaṃ, dūrakkhaṃ  <span class="varc" title="durakkhaṃ&nbsp;(sabbattha)">VAR</span> dunnivārayaṃ. </p>
	<p class="paratype22">ujuṃ karoti medhāvī, usukārova tejanaṃ. </p>
	<p class="paratype03">34<b>.</b> </p>
	<p class="paratype21">vārijova thale khitto, okamokataubbhato. </p>
	<p class="paratype22">pariphandatidaṃ cittaṃ, māradheyyaṃ pahātave. </p>
	<p class="paratype03">35<b>.</b> </p>
	<p class="paratype21">dunniggahassa lahuno, yatthakāmanipātino. </p>
	<p class="paratype22">cittassa damatho sādhu, cittaṃ dantaṃ sukhāvahaṃ. </p>
	<p class="paratype03">36<b>.</b> </p>
	<p class="paratype21">sududdasaṃ sunipuṇaṃ, yatthakāmanipātinaṃ. </p>
	<p class="paratype22">cittaṃ rakkhetha medhāvī, cittaṃ guttaṃ sukhāvahaṃ. </p>
	<p class="paratype03">37<b>.</b> </p>
	<p class="paratype21">dūraṅgamaṃ ekacaraṃ  <span class="varc" title="ekacāraṃ&nbsp;(ka.)">VAR</span>, asarīraṃ guhāsayaṃ. </p>
	<p class="paratype22">ye cittaṃ saṃyamessanti, mokkhanti mārabandhanā. </p>
	<p class="paratype03">38<b>.</b> </p>
	<p class="paratype21">anavaṭṭhitacittassa, saddhammaṃ avijānato. </p>
	<p class="paratype22">pariplavapasādassa, paññā na paripūrati. </p>
	<p class="paratype03">39<b>.</b> </p>
	<p class="paratype21">anavassutacittassa, ananvāhatacetaso. </p>
	<p class="paratype22">puññapāpapahīnassa, natthi jāgarato bhayaṃ. </p>
	<p class="paratype03">40<b>.</b> </p>
	<p class="paratype21">kumbhūpamaṃ kāyamimaṃ viditvā, nagarūpamaṃ cittamidaṃ ṭhapetvā. </p>
	<p class="paratype22">yodhetha māraṃ paññāvudhena, jitañca rakkhe anivesano siyā. </p>
	<p class="paratype03">41<b>.</b> </p>
	<p class="paratype21">aciraṃ vatayaṃ kāyo, pathaviṃ adhisessati. </p>
	<p class="paratype22">chuddho apetaviññāṇo, niratthaṃva kaliṅgaraṃ. </p>
	<p class="paratype03">42<b>.</b> </p>
	<p class="paratype21">diso disaṃ yaṃ taṃ kayirā, verī vā pana verinaṃ. </p>
	<p class="paratype22">micchāpaṇihitaṃ cittaṃ, pāpiyo  <span class="varc" title="pāpiyaṃ&nbsp;(?)">VAR</span> naṃ tato kare. </p>
	<p class="paratype03">43<b>.</b> </p>
	<p class="paratype21">na taṃ mātā pitā kayirā, aññe vāpi ca ñātakā. </p>
	<p class="paratype22">sammāpaṇihitaṃ cittaṃ, seyyaso naṃ tato kare. </p>
	<p class="paratype06">cittavaggo tatiyo niṭṭhito. </p> 
</body>
</html>