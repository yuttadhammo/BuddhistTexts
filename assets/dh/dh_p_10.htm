<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="en" lang="en">
<head>
	<title>KN 2 - 10. daṇḍavaggo</title>
	<meta http-equiv="content-type" content="text/html;charset=utf-8" />
<link rel="stylesheet" type="text/css" href="../pali.css"></head>
<body>
	<h1>dhammapadapāḷi</h1>
	<h2>10. daṇḍavaggo</h2>
	<p class="paratype03">129<b>.</b> </p>
	<p class="paratype21">sabbe tasanti daṇḍassa, sabbe bhāyanti maccuno. </p>
	<p class="paratype22">attānaṃ upamaṃ katvā, na haneyya na ghātaye. </p>
	<p class="paratype03">130<b>.</b> </p>
	<p class="paratype21">sabbe tasanti daṇḍassa, sabbesaṃ jīvitaṃ piyaṃ. </p>
	<p class="paratype22">attānaṃ upamaṃ katvā, na haneyya na ghātaye. </p>
	<p class="paratype03">131<b>.</b> </p>
	<p class="paratype21">sukhakāmāni bhūtāni, yo daṇḍena vihiṃsati. </p>
	<p class="paratype22">attano sukhamesāno, pecca so na labhate sukhaṃ. </p>
	<p class="paratype03">132<b>.</b> </p>
	<p class="paratype21">sukhakāmāni bhūtāni, yo daṇḍena na hiṃsati. </p>
	<p class="paratype22">attano sukhamesāno, pecca so labhate sukhaṃ. </p>
	<p class="paratype03">133<b>.</b> </p>
	<p class="paratype21">māvoca pharusaṃ kañci, vuttā paṭivadeyyu taṃ  <span class="varc" title="paṭivadeyyuṃ&nbsp;taṃ&nbsp;(ka.)">VAR</span> . </p>
	<p class="paratype22">dukkhā hi sārambhakathā, paṭidaṇḍā phuseyyu taṃ  <span class="varc" title="phuseyyuṃ&nbsp;taṃ&nbsp;(ka.)">VAR</span> . </p>
	<p class="paratype03">134<b>.</b> </p>
	<p class="paratype21">sace neresi attānaṃ, kaṃso upahato yathā. </p>
	<p class="paratype22">esa pattosi nibbānaṃ, sārambho te na vijjati. </p>
	<p class="paratype03">135<b>.</b> </p>
	<p class="paratype21">yathā daṇḍena gopālo, gāvo pājeti gocaraṃ. </p>
	<p class="paratype22">evaṃ jarā ca maccu ca, āyuṃ pājenti pāṇinaṃ. </p>
	<p class="paratype03">136<b>.</b> </p>
	<p class="paratype21">atha pāpāni kammāni, karaṃ bālo na bujjhati. </p>
	<p class="paratype22">sehi kammehi dummedho, aggidaḍḍhova tappati. </p>
	<p class="paratype03">137<b>.</b> </p>
	<p class="paratype21">yo daṇḍena adaṇḍesu, appaduṭṭhesu dussati. </p>
	<p class="paratype22">dasannamaññataraṃ ṭhānaṃ, khippameva nigacchati. </p>
	<p class="paratype03">138<b>.</b> </p>
	<p class="paratype21">vedanaṃ pharusaṃ jāniṃ, sarīrassa ca bhedanaṃ  <span class="varc" title="śarīrassa&nbsp;pabhedanaṃ&nbsp;(syā.)&quot;">VAR</span> . </p>
	<p class="paratype22">garukaṃ vāpi ābādhaṃ, cittakkhepañca  <span class="varc" title="cittakkhepaṃ&nbsp;va&nbsp;(sī.&nbsp;syā.&nbsp;pī.)">VAR</span> pāpuṇe. </p>
	<p class="paratype03">139<b>.</b> </p>
	<p class="paratype21">rājato vā upasaggaṃ  <span class="varc" title="upassaggaṃ&nbsp;(sī.&nbsp;pī.)">VAR</span>, abbhakkhānañca  <span class="varc" title="abbhakkhānaṃ&nbsp;va&nbsp;(sī.&nbsp;pī.)">VAR</span> dāruṇaṃ. </p>
	<p class="paratype22">parikkhayañca  <span class="varc" title="parikkhayaṃ&nbsp;va&nbsp;(sī.&nbsp;syā.&nbsp;pī.)">VAR</span> ñātīnaṃ, bhogānañca  <span class="varc" title="bhogānaṃ&nbsp;va&nbsp;(sī.&nbsp;syā.&nbsp;pī.)">VAR</span> pabhaṅguraṃ  <span class="varc" title="pabhaṅgunaṃ&nbsp;(ka.)">VAR</span> . </p>
	<p class="paratype03">140<b>.</b> </p>
	<p class="paratype21">atha vāssa agārāni, aggi ḍahati  <span class="varc" title="ḍayhati&nbsp;(ka.)">VAR</span> pāvako. </p>
	<p class="paratype22">kāyassa bhedā duppañño, nirayaṃ sopapajjati  <span class="varc" title="śo&nbsp;upapajjati&nbsp;(sī.&nbsp;syā.)&quot;">VAR</span> . </p>
	<p class="paratype03">141<b>.</b> </p>
	<p class="paratype21">na naggacariyā na jaṭā na paṅkā, nānāsakā thaṇḍilasāyikā vā. </p>
	<p class="paratype22">rajojallaṃ ukkuṭikappadhānaṃ, sodhenti maccaṃ avitiṇṇakaṅkhaṃ. </p>
	<p class="paratype03">142<b>.</b> </p>
	<p class="paratype21">alaṅkato cepi samaṃ careyya, santo danto niyato brahmacārī. </p>
	<p class="paratype22">sabbesu bhūtesu nidhāya daṇḍaṃ, so brāhmaṇo so samaṇo sa bhikkhu. </p>
	<p class="paratype03">143<b>.</b> </p>
	<p class="paratype21">hirīnisedho puriso, koci lokasmi vijjati. </p>
	<p class="paratype22">yo niddaṃ  <span class="varc" title="ṅindaṃ&nbsp;(sī.&nbsp;pī.)&nbsp;saṃ.&nbsp;ni.&nbsp;1.18&quot;">VAR</span> apabodheti  <span class="varc" title="apabodhati&nbsp;(sī.&nbsp;syā.&nbsp;pī.)">VAR</span>, asso bhadro kasāmiva. </p>
	<p class="paratype03">144<b>.</b> </p>
	<p class="paratype21">asso yathā bhadro kasāniviṭṭho, ātāpino saṃvegino bhavātha. </p>
	<p class="paratype27">saddhāya sīlena ca vīriyena ca, samādhinā dhammavinicchayena ca. </p>
	<p class="paratype22">sampannavijjācaraṇā patissatā, jahissatha  <span class="varc" title="pahassatha&nbsp;(sī.&nbsp;syā.&nbsp;pī.)">VAR</span> dukkhamidaṃ anappakaṃ. </p>
	<p class="paratype03">145<b>.</b> </p>
	<p class="paratype21">udakañhi nayanti nettikā, usukārā namayanti tejanaṃ. </p>
	<p class="paratype22">dāruṃ namayanti tacchakā, attānaṃ damayanti subbatā. </p>
	<p class="paratype06">daṇḍavaggo dasamo niṭṭhito. </p> 
</body>
</html>