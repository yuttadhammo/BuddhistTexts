<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="en" lang="en">
<head>
	<title>KN 2 - 14. buddhavaggo</title>
	<meta http-equiv="content-type" content="text/html;charset=utf-8" />
<link rel="stylesheet" type="text/css" href="../pali.css"></head>
<body>
	<h1>dhammapadapāḷi</h1>
	<h2>14. buddhavaggo</h2>
	<p class="paratype03">179<b>.</b> </p>
	<p class="paratype21">yassa jitaṃ nāvajīyati, jitaṃ yassa  <span class="varc" title="jitamassa&nbsp;(sī.&nbsp;syā.&nbsp;pī.),&nbsp;jitaṃ&nbsp;massa&nbsp;(ka.)">VAR</span> no yāti koci loke. </p>
	<p class="paratype22">taṃ buddhamanantagocaraṃ, apadaṃ kena padena nessatha. </p>
	<p class="paratype03">180<b>.</b> </p>
	<p class="paratype21">yassa jālinī visattikā, taṇhā natthi kuhiñci netave. </p>
	<p class="paratype22">taṃ buddhamanantagocaraṃ, apadaṃ kena padena nessatha. </p>
	<p class="paratype03">181<b>.</b> </p>
	<p class="paratype21">ye jhānapasutā dhīrā, nekkhammūpasame ratā. </p>
	<p class="paratype22">devāpi tesaṃ pihayanti, sambuddhānaṃ satīmataṃ. </p>
	<p class="paratype03">182<b>.</b> </p>
	<p class="paratype21">kiccho manussapaṭilābho, kicchaṃ maccāna jīvitaṃ. </p>
	<p class="paratype22">kicchaṃ saddhammassavanaṃ, kiccho buddhānamuppādo. </p>
	<p class="paratype03">183<b>.</b> </p>
	<p class="paratype21">sabbapāpassa akaraṇaṃ, kusalassa upasampadā  <span class="varc" title="kusalassūpasampadā&nbsp;(syā.)">VAR</span> . </p>
	<p class="paratype22">sacittapariyodapanaṃ  <span class="varc" title="śacittapariyodāpanaṃ&nbsp;(?)&quot;">VAR</span>, etaṃ buddhāna sāsanaṃ. </p>
	<p class="paratype03">184<b>.</b> </p>
	<p class="paratype21">khantī paramaṃ tapo titikkhā, nibbānaṃ  <span class="varc" title="ṅibbāṇaṃ&nbsp;(ka.&nbsp;sī.&nbsp;pī.)&quot;">VAR</span> paramaṃ vadanti buddhā. </p>
	<p class="paratype22">na hi pabbajito parūpaghātī, na  <span class="varc" title="ayaṃ&nbsp;nakāro&nbsp;sī.&nbsp;syā.&nbsp;pī.&nbsp;pātthakesu&nbsp;na&nbsp;dissati">VAR</span> samaṇo hoti paraṃ viheṭhayanto. </p>
	<p class="paratype03">185<b>.</b> </p>
	<p class="paratype21">anūpavādo anūpaghāto  <span class="varc" title="anupavādo&nbsp;anupaghāto&nbsp;(syā.&nbsp;ka.)">VAR</span>, pātimokkhe ca saṃvaro. </p>
	<p class="paratype27">mattaññutā ca bhattasmiṃ, pantañca sayanāsanaṃ. </p>
	<p class="paratype22">adhicitte ca āyogo, etaṃ buddhāna sāsanaṃ. </p>
	<p class="paratype03">186<b>.</b> </p>
	<p class="paratype21">na kahāpaṇavassena, titti kāmesu vijjati. </p>
	<p class="paratype22">appassādā dukhā kāmā, iti viññāya paṇḍito. </p>
	<p class="paratype03">187<b>.</b> </p>
	<p class="paratype21">api dibbesu kāmesu, ratiṃ so nādhigacchati. </p>
	<p class="paratype22">taṇhakkhayarato hoti, sammāsambuddhasāvako. </p>
	<p class="paratype03">188<b>.</b> </p>
	<p class="paratype21">bahuṃ ve saraṇaṃ yanti, pabbatāni vanāni ca. </p>
	<p class="paratype22">ārāmarukkhacetyāni, manussā bhayatajjitā. </p>
	<p class="paratype03">189<b>.</b> </p>
	<p class="paratype21">netaṃ kho saraṇaṃ khemaṃ, netaṃ saraṇamuttamaṃ. </p>
	<p class="paratype22">netaṃ saraṇamāgamma, sabbadukkhā pamuccati. </p>
	<p class="paratype03">190<b>.</b> </p>
	<p class="paratype21">yo ca buddhañca dhammañca, saṅghañca saraṇaṃ gato. </p>
	<p class="paratype22">cattāri ariyasaccāni, sammappaññāya passati. </p>
	<p class="paratype03">191<b>.</b> </p>
	<p class="paratype21">dukkhaṃ dukkhasamuppādaṃ, dukkhassa ca atikkamaṃ. </p>
	<p class="paratype22">ariyaṃ caṭṭhaṅgikaṃ maggaṃ, dukkhūpasamagāminaṃ. </p>
	<p class="paratype03">192<b>.</b> </p>
	<p class="paratype21">etaṃ kho saraṇaṃ khemaṃ, etaṃ saraṇamuttamaṃ. </p>
	<p class="paratype22">etaṃ saraṇamāgamma, sabbadukkhā pamuccati. </p>
	<p class="paratype03">193<b>.</b> </p>
	<p class="paratype21">dullabho purisājañño, na so sabbattha jāyati. </p>
	<p class="paratype22">yattha so jāyati dhīro, taṃ kulaṃ sukhamedhati. </p>
	<p class="paratype03">194<b>.</b> </p>
	<p class="paratype21">sukho buddhānamuppādo, sukhā saddhammadesanā. </p>
	<p class="paratype22">sukhā saṅghassa sāmaggī, samaggānaṃ tapo sukho. </p>
	<p class="paratype03">195<b>.</b> </p>
	<p class="paratype21">pūjārahe pūjayato, buddhe yadi va sāvake. </p>
	<p class="paratype22">papañcasamatikkante, tiṇṇasokapariddave. </p>
	<p class="paratype03">196<b>.</b> </p>
	<p class="paratype21">te tādise pūjayato, nibbute akutobhaye. </p>
	<p class="paratype22">na sakkā puññaṃ saṅkhātuṃ, imettamapi kenaci. </p>
	<p class="paratype06">buddhavaggo cuddasamo niṭṭhito. </p> 
</body>
</html>