<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="en" lang="en">
<head>
	<title>KN 2 - 12. attavaggo</title>
	<meta http-equiv="content-type" content="text/html;charset=utf-8" />
<link rel="stylesheet" type="text/css" href="../pali.css"></head>
<body>
	<h1>dhammapadapāḷi</h1>
	<h2>12. attavaggo</h2>
	<p class="paratype03">157<b>.</b> </p>
	<p class="paratype21">attānañce piyaṃ jaññā, rakkheyya naṃ surakkhitaṃ. </p>
	<p class="paratype22">tiṇṇaṃ aññataraṃ yāmaṃ, paṭijaggeyya paṇḍito. </p>
	<p class="paratype03">158<b>.</b> </p>
	<p class="paratype21">attānameva paṭhamaṃ, patirūpe nivesaye. </p>
	<p class="paratype22">athaññamanusāseyya, na kilisseyya paṇḍito. </p>
	<p class="paratype03">159<b>.</b> </p>
	<p class="paratype21">attānaṃ ce tathā kayirā, yathāññamanusāsati. </p>
	<p class="paratype22">sudanto vata dametha, attā hi kira duddamo. </p>
	<p class="paratype03">160<b>.</b> </p>
	<p class="paratype21">attā hi attano nātho, ko hi nātho paro siyā. </p>
	<p class="paratype22">attanā hi sudantena, nāthaṃ labhati dullabhaṃ. </p>
	<p class="paratype03">161<b>.</b> </p>
	<p class="paratype21">attanā hi kataṃ pāpaṃ, attajaṃ attasambhavaṃ. </p>
	<p class="paratype22">abhimatthati  <span class="varc" title="abhimantati&nbsp;(sī.&nbsp;pī.)">VAR</span> dummedhaṃ, vajiraṃ vasmamayaṃ  <span class="varc" title="vajiraṃva’mhamayaṃ&nbsp;(syā.&nbsp;ka.)">VAR</span> maṇiṃ. </p>
	<p class="paratype03">162<b>.</b> </p>
	<p class="paratype21">yassa accantadussīlyaṃ, māluvā sālamivotthataṃ. </p>
	<p class="paratype22">karoti so tathattānaṃ, yathā naṃ icchatī diso. </p>
	<p class="paratype03">163<b>.</b> </p>
	<p class="paratype21">sukarāni asādhūni, attano ahitāni ca. </p>
	<p class="paratype22">yaṃ ve hitañca sādhuñca, taṃ ve paramadukkaraṃ. </p>
	<p class="paratype03">164<b>.</b> </p>
	<p class="paratype21">yo sāsanaṃ arahataṃ, ariyānaṃ dhammajīvinaṃ. </p>
	<p class="paratype27">paṭikkosati dummedho, diṭṭhiṃ nissāya pāpikaṃ. </p>
	<p class="paratype22">phalāni kaṭṭhakasseva, attaghātāya  <span class="varc" title="attaghaññāya&nbsp;(sī.&nbsp;syā.&nbsp;pī.)">VAR</span> phallati. </p>
	<p class="paratype03">165<b>.</b> </p>
	<p class="paratype21">attanā hi  <span class="varc" title="attanāva&nbsp;(sī.&nbsp;syā.&nbsp;pī.)">VAR</span> kataṃ pāpaṃ, attanā saṃkilissati. </p>
	<p class="paratype27">attanā akataṃ pāpaṃ, attanāva visujjhati. </p>
	<p class="paratype22">suddhī asuddhi paccattaṃ, nāñño aññaṃ  <span class="varc" title="ṅāññamañño(sī.)&nbsp;&quot;">VAR</span> visodhaye. </p>
	<p class="paratype03">166<b>.</b> </p>
	<p class="paratype21">attadatthaṃ paratthena, bahunāpi na hāpaye. </p>
	<p class="paratype22">attadatthamabhiññāya, sadatthapasuto siyā. </p>
	<p class="paratype06">attavaggo dvādasamo niṭṭhito. </p> 
</body>
</html>