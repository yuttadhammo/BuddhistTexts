<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="en" lang="en">
<head>
	<title>KN 2 - 9. pāpavaggo</title>
	<meta http-equiv="content-type" content="text/html;charset=utf-8" />
<link rel="stylesheet" type="text/css" href="../pali.css"></head>
<body>
	<h1>dhammapadapāḷi</h1>
	<h2>9. pāpavaggo</h2>
	<p class="paratype03">116<b>.</b> </p>
	<p class="paratype21">abhittharetha kalyāṇe, pāpā cittaṃ nivāraye. </p>
	<p class="paratype22">dandhañhi karoto puññaṃ, pāpasmiṃ ramatī mano. </p>
	<p class="paratype03">117<b>.</b> </p>
	<p class="paratype21">pāpañce puriso kayirā, na naṃ  <span class="varc" title="ṅa&nbsp;taṃ&nbsp;(sī.&nbsp;pī.)&quot;">VAR</span> kayirā punappunaṃ. </p>
	<p class="paratype22">na tamhi chandaṃ kayirātha, dukkho pāpassa uccayo. </p>
	<p class="paratype03">118<b>.</b> </p>
	<p class="paratype21">puññañce puriso kayirā, kayirā naṃ  <span class="varc" title="kayirāthetaṃ&nbsp;(sī.&nbsp;syā.),&nbsp;kayirāthenaṃ&nbsp;(pī.)">VAR</span> punappunaṃ. </p>
	<p class="paratype22">tamhi chandaṃ kayirātha, sukho puññassa uccayo. </p>
	<p class="paratype03">119<b>.</b> </p>
	<p class="paratype21">pāpopi passati bhadraṃ, yāva pāpaṃ na paccati. </p>
	<p class="paratype22">yadā ca paccati pāpaṃ, atha pāpo pāpāni  <span class="varc" title="atha&nbsp;pāpāni&nbsp;(?)">VAR</span> passati. </p>
	<p class="paratype03">120<b>.</b> </p>
	<p class="paratype21">bhadropi passati pāpaṃ, yāva bhadraṃ na paccati. </p>
	<p class="paratype22">yadā ca paccati bhadraṃ, atha bhadro bhadrāni  <span class="varc" title="atha&nbsp;bhadrāni&nbsp;(?)">VAR</span> passati. </p>
	<p class="paratype03">121<b>.</b> </p>
	<p class="paratype21">māvamaññetha  <span class="varc" title="māppamaññetha&nbsp;(sī.&nbsp;syā.&nbsp;pī.)">VAR</span> pāpassa, na mantaṃ  <span class="varc" title="ṅa&nbsp;maṃ&nbsp;taṃ&nbsp;(sī.&nbsp;pī.),&nbsp;na&nbsp;mattaṃ&nbsp;(syā.)&quot;">VAR</span> āgamissati. </p>
	<p class="paratype27">udabindunipātena, udakumbhopi pūrati. </p>
	<p class="paratype22">bālo pūrati  <span class="varc" title="pūrati&nbsp;bālo&nbsp;(sī.&nbsp;ka.),&nbsp;āpūrati&nbsp;bālo&nbsp;(syā.)">VAR</span> pāpassa, thokaṃ thokampi  <span class="varc" title="thoka&nbsp;thokampi&nbsp;(sī.&nbsp;pī.)">VAR</span> ācinaṃ. </p>
	<p class="paratype03">122<b>.</b> </p>
	<p class="paratype21">māvamaññetha puññassa, na mantaṃ āgamissati. </p>
	<p class="paratype27">udabindunipātena, udakumbhopi pūrati. </p>
	<p class="paratype22">dhīro pūrati puññassa, thokaṃ thokampi ācinaṃ. </p>
	<p class="paratype03">123<b>.</b> </p>
	<p class="paratype21">vāṇijova bhayaṃ maggaṃ, appasattho mahaddhano. </p>
	<p class="paratype22">visaṃ jīvitukāmova, pāpāni parivajjaye. </p>
	<p class="paratype03">124<b>.</b> </p>
	<p class="paratype21">pāṇimhi ce vaṇo nāssa, hareyya pāṇinā visaṃ. </p>
	<p class="paratype22">nābbaṇaṃ visamanveti, natthi pāpaṃ akubbato. </p>
	<p class="paratype03">125<b>.</b> </p>
	<p class="paratype21">yo appaduṭṭhassa narassa dussati, suddhassa posassa anaṅgaṇassa. </p>
	<p class="paratype22">tameva bālaṃ pacceti pāpaṃ, sukhumo rajo paṭivātaṃva khitto. </p>
	<p class="paratype03">126<b>.</b> </p>
	<p class="paratype21">gabbhameke uppajjanti, nirayaṃ pāpakammino. </p>
	<p class="paratype22">saggaṃ sugatino yanti, parinibbanti anāsavā. </p>
	<p class="paratype03">127<b>.</b> </p>
	<p class="paratype21">na antalikkhe na samuddamajjhe, na pabbatānaṃ vivaraṃ pavissa  <span class="varc" title="pavisaṃ&nbsp;(syā.)">VAR</span> . </p>
	<p class="paratype22">na vijjatī  <span class="varc" title="ṅa&nbsp;vijjati&nbsp;(ka.&nbsp;sī.&nbsp;pī.&nbsp;ka.)&quot;">VAR</span> so jagatippadeso, yatthaṭṭhito  <span class="varc" title="yatraṭṭhito&nbsp;(syā.)">VAR</span> mucceyya pāpakammā. </p>
	<p class="paratype03">128<b>.</b> </p>
	<p class="paratype21">na antalikkhe na samuddamajjhe, na pabbatānaṃ vivaraṃ pavissa. </p>
	<p class="paratype22">na vijjatī so jagatippadeso, yatthaṭṭhitaṃ  <span class="varc" title="yatraṭṭhitaṃ&nbsp;(syā.)">VAR</span> nappasaheyya maccu. </p>
	<p class="paratype06">pāpavaggo navamo niṭṭhito. </p> 
</body>
</html>