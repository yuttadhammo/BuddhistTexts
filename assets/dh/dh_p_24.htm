<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="en" lang="en">
<head>
	<title>KN 2 - 24. taṇhāvaggo</title>
	<meta http-equiv="content-type" content="text/html;charset=utf-8" />
<link rel="stylesheet" type="text/css" href="../pali.css"></head>
<body>
	<h1>dhammapadapāḷi</h1>
	<h2>24. taṇhāvaggo</h2>
	<p class="paratype03">334<b>.</b> </p>
	<p class="paratype21">manujassa pamattacārino, taṇhā vaḍḍhati māluvā viya. </p>
	<p class="paratype22">so plavatī  <span class="varc" title="plavati&nbsp;(sī.&nbsp;pī.),&nbsp;palavetī&nbsp;(ka.),&nbsp;uplavati&nbsp;(?)">VAR</span> hurā huraṃ, phalamicchaṃva vanasmi vānaro. </p>
	<p class="paratype03">335<b>.</b> </p>
	<p class="paratype21">yaṃ esā sahate jammī, taṇhā loke visattikā. </p>
	<p class="paratype22">sokā tassa pavaḍḍhanti, abhivaṭṭhaṃva  <span class="varc" title="abhivaḍḍhaṃva&nbsp;(syā.),&nbsp;abhivaṭṭaṃva&nbsp;(pī.),&nbsp;abhivuḍḍhaṃva&nbsp;(ka.)">VAR</span> bīraṇaṃ. </p>
	<p class="paratype03">336<b>.</b> </p>
	<p class="paratype21">yo cetaṃ sahate jammiṃ, taṇhaṃ loke duraccayaṃ. </p>
	<p class="paratype22">sokā tamhā papatanti, udabinduva pokkharā. </p>
	<p class="paratype03">337<b>.</b> </p>
	<p class="paratype21">taṃ vo vadāmi bhaddaṃ vo, yāvantettha samāgatā. </p>
	<p class="paratype27">taṇhāya mūlaṃ khaṇatha, usīratthova bīraṇaṃ. </p>
	<p class="paratype22">mā vo naḷaṃva sotova, māro bhañji punappunaṃ. </p>
	<p class="paratype03">338<b>.</b> </p>
	<p class="paratype21">yathāpi mūle anupaddave daḷhe, chinnopi rukkho punareva rūhati. </p>
	<p class="paratype22">evampi taṇhānusaye anūhate, nibbattatī dukkhamidaṃ punappunaṃ. </p>
	<p class="paratype03">339<b>.</b> </p>
	<p class="paratype21">yassa chattiṃsati sotā, manāpasavanā bhusā. </p>
	<p class="paratype22">māhā  <span class="varc" title="vāhā&nbsp;(sī.&nbsp;syā.&nbsp;pī.)">VAR</span> vahanti duddiṭṭhiṃ, saṅkappā rāganissitā. </p>
	<p class="paratype03">340<b>.</b> </p>
	<p class="paratype21">savanti sabbadhi sotā, latā uppajja  <span class="varc" title="ubbhijja&nbsp;(sī.&nbsp;syā.&nbsp;kaṃ.&nbsp;pī.)">VAR</span> tiṭṭhati. </p>
	<p class="paratype22">tañca disvā lataṃ jātaṃ, mūlaṃ paññāya chindatha. </p>
	<p class="paratype03">341<b>.</b> </p>
	<p class="paratype21">saritāni sinehitāni ca, somanassāni bhavanti jantuno. </p>
	<p class="paratype22">te sātasitā sukhesino, te ve jātijarūpagā narā. </p>
	<p class="paratype03">342<b>.</b> </p>
	<p class="paratype21">tasiṇāya purakkhatā pajā, parisappanti sasova bandhito  <span class="varc" title="bādhito&nbsp;(bahūsu)">VAR</span> . </p>
	<p class="paratype22">saṃyojanasaṅgasattakā, dukkhamupenti punappunaṃ cirāya. </p>
	<p class="paratype03">343<b>.</b> </p>
	<p class="paratype21">tasiṇāya purakkhatā pajā, parisappanti sasova bandhito. </p>
	<p class="paratype22">tasmā tasiṇaṃ vinodaye, ākaṅkhanta  <span class="varc" title="bhikkhū&nbsp;ākaṅkhī&nbsp;(sī.),&nbsp;bhikkhu&nbsp;ākaṅkhaṃ&nbsp;(syā.)">VAR</span> virāgamattano. </p>
	<p class="paratype03">344<b>.</b> </p>
	<p class="paratype21">yo nibbanatho vanādhimutto, vanamutto vanameva dhāvati. </p>
	<p class="paratype22">taṃ puggalametha passatha, mutto bandhanameva dhāvati. </p>
	<p class="paratype03">345<b>.</b> </p>
	<p class="paratype21">na taṃ daḷhaṃ bandhanamāhu dhīrā, yadāyasaṃ dārujapabbajañca  <span class="varc" title="dārūjaṃ&nbsp;babbajañca&nbsp;(sī.&nbsp;pī.)">VAR</span> . </p>
	<p class="paratype22">sārattarattā maṇikuṇḍalesu, puttesu dāresu ca yā apekkhā. </p>
	<p class="paratype03">346<b>.</b> </p>
	<p class="paratype21">etaṃ daḷhaṃ bandhanamāhu dhīrā, ohārinaṃ sithilaṃ duppamuñcaṃ. </p>
	<p class="paratype22">etampi chetvāna paribbajanti, anapekkhino kāmasukhaṃ pahāya. </p>
	<p class="paratype03">347<b>.</b> </p>
	<p class="paratype21">ye rāgarattānupatanti sotaṃ, sayaṃkataṃ makkaṭakova jālaṃ. </p>
	<p class="paratype22">etampi chetvāna vajanti dhīrā, anapekkhino sabbadukkhaṃ pahāya. </p>
	<p class="paratype03">348<b>.</b> </p>
	<p class="paratype21">muñca pure muñca pacchato, majjhe muñca bhavassa pāragū. </p>
	<p class="paratype22">sabbattha vimuttamānaso, na punaṃ jātijaraṃ upehisi. </p>
	<p class="paratype03">349<b>.</b> </p>
	<p class="paratype21">vitakkamathitassa jantuno, tibbarāgassa subhānupassino. </p>
	<p class="paratype22">bhiyyo taṇhā pavaḍḍhati, esa kho daḷhaṃ  <span class="varc" title="esa&nbsp;gāḷhaṃ&nbsp;(ka.)">VAR</span> karoti bandhanaṃ. </p>
	<p class="paratype03">350<b>.</b> </p>
	<p class="paratype21">vitakkūpasame ca  <span class="varc" title="vitakkūpasameva&nbsp;(ka.)">VAR</span> yo rato, asubhaṃ bhāvayate sadā sato. </p>
	<p class="paratype22">esa  <span class="varc" title="eso&nbsp;(?)">VAR</span> kho byanti kāhiti, esa  <span class="varc" title="eso&nbsp;(?)">VAR</span> checchati mārabandhanaṃ. </p>
	<p class="paratype03">351<b>.</b> </p>
	<p class="paratype21">niṭṭhaṅgato asantāsī, vītataṇho anaṅgaṇo. </p>
	<p class="paratype22">acchindi bhavasallāni, antimoyaṃ samussayo. </p>
	<p class="paratype03">352<b>.</b> </p>
	<p class="paratype21">vītataṇho anādāno, niruttipadakovido. </p>
	<p class="paratype27">akkharānaṃ sannipātaṃ, jaññā pubbāparāni ca. </p>
	<p class="paratype22">sa ve “antimasārīro, mahāpañño mahāpuriso”ti vuccati. </p>
	<p class="paratype03">353<b>.</b> </p>
	<p class="paratype21">sabbābhibhū sabbavidūhamasmi, sabbesu dhammesu anūpalitto. </p>
	<p class="paratype22">sabbañjaho taṇhakkhaye vimutto, sayaṃ abhiññāya kamuddiseyyaṃ. </p>
	<p class="paratype03">354<b>.</b> </p>
	<p class="paratype21">sabbadānaṃ dhammadānaṃ jināti, sabbarasaṃ dhammaraso jināti. </p>
	<p class="paratype22">sabbaratiṃ dhammarati jināti, taṇhakkhayo sabbadukkhaṃ jināti. </p>
	<p class="paratype03">355<b>.</b> </p>
	<p class="paratype21">hananti bhogā dummedhaṃ, no ca pāragavesino. </p>
	<p class="paratype22">bhogataṇhāya dummedho, hanti aññeva attanaṃ. </p>
	<p class="paratype03">356<b>.</b> </p>
	<p class="paratype21">tiṇadosāni khettāni, rāgadosā ayaṃ pajā. </p>
	<p class="paratype22">tasmā hi vītarāgesu, dinnaṃ hoti mahapphalaṃ. </p>
	<p class="paratype03">357<b>.</b> </p>
	<p class="paratype21">tiṇadosāni khettāni, dosadosā ayaṃ pajā. </p>
	<p class="paratype22">tasmā hi vītadosesu, dinnaṃ hoti mahapphalaṃ. </p>
	<p class="paratype03">358<b>.</b> </p>
	<p class="paratype21">tiṇadosāni khettāni, mohadosā ayaṃ pajā. </p>
	<p class="paratype22">tasmā hi vītamohesu, dinnaṃ hoti mahapphalaṃ. </p>
	<p class="paratype03">359<b>.</b> </p>
	<p class="paratype21">(tiṇadosāni khettāni, icchādosā ayaṃ pajā. </p>
	<p class="paratype22">tasmā hi vigaticchesu, dinnaṃ hoti mahapphalaṃ.)  <span class="varc" title="(&nbsp;)&nbsp;videsapotthakesu&nbsp;natthi,&nbsp;aṭṭhakathāyampi&nbsp;na&nbsp;dissati">VAR</span> </p>
	<p class="paratype27">tiṇadosāni khettāni, taṇhādosā ayaṃ pajā. </p>
	<p class="paratype22">tasmā hi vītataṇhesu, dinnaṃ hoti mahapphalaṃ. </p>
	<p class="paratype06">taṇhāvaggo catuvīsatimo niṭṭhito. </p> 
</body>
</html>