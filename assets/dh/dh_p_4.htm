<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="en" lang="en">
<head>
	<title>KN 2 - 4. pupphavaggo</title>
	<meta http-equiv="content-type" content="text/html;charset=utf-8" />
<link rel="stylesheet" type="text/css" href="../pali.css"></head>
<body>
	<h1>dhammapadapāḷi</h1>
	<h2>4. pupphavaggo</h2>
	<p class="paratype03">44<b>.</b> </p>
	<p class="paratype21">ko imaṃ  <span class="varc" title="komaṃ&nbsp;(ka.)">VAR</span> pathaviṃ vicessati  <span class="varc" title="vijessati&nbsp;(sī.&nbsp;syā.&nbsp;pī.)">VAR</span>, yamalokañca imaṃ sadevakaṃ. </p>
	<p class="paratype22">ko dhammapadaṃ sudesitaṃ, kusalo pupphamiva pacessati  <span class="varc" title="pupphamivappacessati&nbsp;(ka.)">VAR</span> . </p>
	<p class="paratype03">45<b>.</b> </p>
	<p class="paratype21">sekho pathaviṃ vicessati, yamalokañca imaṃ sadevakaṃ. </p>
	<p class="paratype22">sekho dhammapadaṃ sudesitaṃ, kusalo pupphamiva pacessati. </p>
	<p class="paratype03">46<b>.</b> </p>
	<p class="paratype21">pheṇūpamaṃ kāyamimaṃ viditvā, marīcidhammaṃ abhisambudhāno. </p>
	<p class="paratype22">chetvāna mārassa papupphakāni  <span class="varc" title="śapupphakāni&nbsp;(ṭīkā)&quot;">VAR</span>, adassanaṃ maccurājassa gacche. </p>
	<p class="paratype03">47<b>.</b> </p>
	<p class="paratype21">pupphāni heva pacinantaṃ, byāsattamanasaṃ  <span class="varc" title="byāsattamānasaṃ&nbsp;(ka.)">VAR</span> naraṃ. </p>
	<p class="paratype22">suttaṃ gāmaṃ mahoghova, maccu ādāya gacchati. </p>
	<p class="paratype03">48<b>.</b> </p>
	<p class="paratype21">pupphāni heva pacinantaṃ, byāsattamanasaṃ naraṃ. </p>
	<p class="paratype22">atittaññeva kāmesu, antako kurute vasaṃ. </p>
	<p class="paratype03">49<b>.</b> </p>
	<p class="paratype21">yathāpi bhamaro pupphaṃ, vaṇṇagandhamaheṭhayaṃ  <span class="varc" title="vaṇṇagandhamapoṭhayaṃ&nbsp;(ka.)">VAR</span> . </p>
	<p class="paratype22">paleti rasamādāya, evaṃ gāme munī care. </p>
	<p class="paratype03">50<b>.</b> </p>
	<p class="paratype21">na paresaṃ vilomāni, na paresaṃ katākataṃ. </p>
	<p class="paratype22">attanova avekkheyya, katāni akatāni ca. </p>
	<p class="paratype03">51<b>.</b> </p>
	<p class="paratype21">yathāpi ruciraṃ pupphaṃ, vaṇṇavantaṃ agandhakaṃ. </p>
	<p class="paratype22">evaṃ subhāsitā vācā, aphalā hoti akubbato. </p>
	<p class="paratype03">52<b>.</b> </p>
	<p class="paratype21">yathāpi ruciraṃ pupphaṃ, vaṇṇavantaṃ sugandhakaṃ  <span class="varc" title="śagandhakaṃ&nbsp;(sī.&nbsp;syā.&nbsp;kaṃ.&nbsp;pī.)&quot;">VAR</span> . </p>
	<p class="paratype22">evaṃ subhāsitā vācā, saphalā hoti kubbato  <span class="varc" title="śakubbato&nbsp;(sī.&nbsp;pī.),&nbsp;pakubbato&nbsp;(sī.&nbsp;aṭṭha.),&nbsp;sukubbato&nbsp;(syā.&nbsp;kaṃ.)&quot;">VAR</span> . </p>
	<p class="paratype03">53<b>.</b> </p>
	<p class="paratype21">yathāpi puppharāsimhā, kayirā mālāguṇe bahū. </p>
	<p class="paratype22">evaṃ jātena maccena, kattabbaṃ kusalaṃ bahuṃ. </p>
	<p class="paratype03">54<b>.</b> </p>
	<p class="paratype21">na pupphagandho paṭivātameti, na candanaṃ tagaramallikā  <span class="varc" title="tagaramallikā&nbsp;(sī.&nbsp;syā.&nbsp;kaṃ.&nbsp;pī.)">VAR</span> . </p>
	<p class="paratype22">satañca gandho paṭivātameti, sabbā disā sappuriso pavāyati. </p>
	<p class="paratype03">55<b>.</b> </p>
	<p class="paratype21">candanaṃ tagaraṃ vāpi, uppalaṃ atha vassikī. </p>
	<p class="paratype22">etesaṃ gandhajātānaṃ, sīlagandho anuttaro. </p>
	<p class="paratype03">56<b>.</b> </p>
	<p class="paratype21">appamatto ayaṃ gandho, yvāyaṃ tagaracandanaṃ  <span class="varc" title="yāyaṃ&nbsp;tagaracandanī&nbsp;(sī.&nbsp;syā.&nbsp;kaṃ.&nbsp;pī.)">VAR</span> . </p>
	<p class="paratype22">yo ca sīlavataṃ gandho, vāti devesu uttamo. </p>
	<p class="paratype03">57<b>.</b> </p>
	<p class="paratype21">tesaṃ sampannasīlānaṃ, appamādavihārinaṃ. </p>
	<p class="paratype22">sammadaññā vimuttānaṃ, māro maggaṃ na vindati. </p>
	<p class="paratype03">58<b>.</b> </p>
	<p class="paratype21">yathā saṅkāraṭhānasmiṃ  <span class="varc" title="śaṅkāradhānasmiṃ&nbsp;(sī.&nbsp;syā.&nbsp;kaṃ.&nbsp;pī.)&quot;">VAR</span>, ujjhitasmiṃ mahāpathe. </p>
	<p class="paratype22">padumaṃ tattha jāyetha, sucigandhaṃ manoramaṃ. </p>
	<p class="paratype03">59<b>.</b> </p>
	<p class="paratype21">evaṃ saṅkārabhūtesu, andhabhūte  <span class="varc" title="andhībhūte&nbsp;(ka.)">VAR</span> puthujjane. </p>
	<p class="paratype22">atirocati paññāya, sammāsambuddhasāvako. </p>
	<p class="paratype06">pupphavaggo catuttho niṭṭhito. </p> 
</body>
</html>