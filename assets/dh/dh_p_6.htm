<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="en" lang="en">
<head>
	<title>KN 2 - 6. paṇḍitavaggo</title>
	<meta http-equiv="content-type" content="text/html;charset=utf-8" />
<link rel="stylesheet" type="text/css" href="../pali.css"></head>
<body>
	<h1>dhammapadapāḷi</h1>
	<h2>6. paṇḍitavaggo</h2>
	<p class="paratype03">76<b>.</b> </p>
	<p class="paratype21">nidhīnaṃva pavattāraṃ, yaṃ passe vajjadassinaṃ. </p>
	<p class="paratype27">niggayhavādiṃ medhāviṃ, tādisaṃ paṇḍitaṃ bhaje. </p>
	<p class="paratype22">tādisaṃ bhajamānassa, seyyo hoti na pāpiyo. </p>
	<p class="paratype03">77<b>.</b> </p>
	<p class="paratype21">ovadeyyānusāseyya, asabbhā ca nivāraye. </p>
	<p class="paratype22">satañhi so piyo hoti, asataṃ hoti appiyo. </p>
	<p class="paratype03">78<b>.</b> </p>
	<p class="paratype21">na bhaje pāpake mitte, na bhaje purisādhame. </p>
	<p class="paratype22">bhajetha mitte kalyāṇe, bhajetha purisuttame. </p>
	<p class="paratype03">79<b>.</b> </p>
	<p class="paratype21">dhammapīti sukhaṃ seti, vippasannena cetasā. </p>
	<p class="paratype22">ariyappavedite dhamme, sadā ramati paṇḍito. </p>
	<p class="paratype03">80<b>.</b> </p>
	<p class="paratype21">udakañhi nayanti nettikā, usukārā namayanti  <span class="varc" title="damayanti&nbsp;(ka.)">VAR</span> tejanaṃ. </p>
	<p class="paratype22">dāruṃ namayanti tacchakā, attānaṃ damayanti paṇḍitā. </p>
	<p class="paratype03">81<b>.</b> </p>
	<p class="paratype21">selo yathā ekaghano  <span class="varc" title="ekagghano&nbsp;(ka.)">VAR</span>, vātena na samīrati. </p>
	<p class="paratype22">evaṃ nindāpasaṃsāsu, na samiñjanti paṇḍitā. </p>
	<p class="paratype03">82<b>.</b> </p>
	<p class="paratype21">yathāpi rahado gambhīro, vippasanno anāvilo. </p>
	<p class="paratype22">evaṃ dhammāni sutvāna, vippasīdanti paṇḍitā. </p>
	<p class="paratype03">83<b>.</b> </p>
	<p class="paratype21">sabbattha ve sappurisā cajanti, na kāmakāmā lapayanti santo. </p>
	<p class="paratype22">sukhena phuṭṭhā atha vā dukhena, na uccāvacaṃ  <span class="varc" title="ṅoccāvacaṃ&nbsp;(sī.&nbsp;aṭṭha.)&quot;">VAR</span> paṇḍitā dassayanti. </p>
	<p class="paratype03">84<b>.</b> </p>
	<p class="paratype21">na attahetu na parassa hetu, na puttamicche na dhanaṃ na raṭṭhaṃ. </p>
	<p class="paratype22">na iccheyya  <span class="varc" title="ṅayicche&nbsp;(pī.),&nbsp;nicche&nbsp;(?)&quot;">VAR</span> adhammena samiddhimattano, sa sīlavā paññavā dhammiko siyā. </p>
	<p class="paratype03">85<b>.</b> </p>
	<p class="paratype21">appakā te manussesu, ye janā pāragāmino. </p>
	<p class="paratype22">athāyaṃ itarā pajā, tīramevānudhāvati. </p>
	<p class="paratype03">86<b>.</b> </p>
	<p class="paratype21">ye ca kho sammadakkhāte, dhamme dhammānuvattino. </p>
	<p class="paratype22">te janā pāramessanti, maccudheyyaṃ suduttaraṃ. </p>
	<p class="paratype03">87<b>.</b> </p>
	<p class="paratype21">kaṇhaṃ dhammaṃ vippahāya, sukkaṃ bhāvetha paṇḍito. </p>
	<p class="paratype22">okā anokamāgamma, viveke yattha dūramaṃ. </p>
	<p class="paratype03">88<b>.</b> </p>
	<p class="paratype21">tatrābhiratimiccheyya, hitvā kāme akiñcano. </p>
	<p class="paratype22">pariyodapeyya  <span class="varc" title="pariyodāpeyya&nbsp;(?)">VAR</span> attānaṃ, cittaklesehi paṇḍito. </p>
	<p class="paratype03">89<b>.</b> </p>
	<p class="paratype21">yesaṃ sambodhiyaṅgesu, sammā cittaṃ subhāvitaṃ. </p>
	<p class="paratype27">ādānapaṭinissagge, anupādāya ye ratā. </p>
	<p class="paratype22">khīṇāsavā jutimanto, te loke parinibbutā. </p>
	<p class="paratype06">paṇḍitavaggo chaṭṭho niṭṭhito. </p> 
</body>
</html>