<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="en" lang="en">
<head>
	<title>KN 2 - 1. yamakavaggo</title>
	<meta http-equiv="content-type" content="text/html;charset=utf-8" />
<link rel="stylesheet" type="text/css" href="../pali.css"></head>
<body>
	<h1>dhammapadapāḷi</h1>
	<h2>1. yamakavaggo</h2>
	<p class="paratype03">1<b>.</b> </p>
	<p class="paratype21">manopubbaṅgamā dhammā, manoseṭṭhā manomayā. </p>
	<p class="paratype27">manasā ce paduṭṭhena, bhāsati vā karoti vā. </p>
	<p class="paratype22">tato naṃ dukkhamanveti, cakkaṃva vahato padaṃ. </p>
	<p class="paratype03">2<b>.</b> </p>
	<p class="paratype21">manopubbaṅgamā dhammā, manoseṭṭhā manomayā. </p>
	<p class="paratype27">manasā ce pasannena, bhāsati vā karoti vā. </p>
	<p class="paratype22">tato naṃ sukhamanveti, chāyāva anapāyinī  <span class="varc" title="anupāyinī&nbsp;(ka.)">VAR</span> . </p>
	<p class="paratype03">3<b>.</b> </p>
	<p class="paratype21">akkocchi maṃ avadhi maṃ, ajini  <span class="varc" title="ajinī&nbsp;(?)">VAR</span> maṃ ahāsi me. </p>
	<p class="paratype22">ye ca taṃ upanayhanti, veraṃ tesaṃ na sammati. </p>
	<p class="paratype03">4<b>.</b> </p>
	<p class="paratype21">akkocchi maṃ avadhi maṃ, ajini maṃ ahāsi me. </p>
	<p class="paratype22">ye ca taṃ nupanayhanti, veraṃ tesūpasammati. </p>
	<p class="paratype03">5<b>.</b> </p>
	<p class="paratype21">na hi verena verāni, sammantīdha kudācanaṃ. </p>
	<p class="paratype22">averena ca sammanti, esa dhammo sanantano. </p>
	<p class="paratype03">6<b>.</b> </p>
	<p class="paratype21">pare ca na vijānanti, mayamettha yamāmase. </p>
	<p class="paratype22">ye ca tattha vijānanti, tato sammanti medhagā. </p>
	<p class="paratype03">7<b>.</b> </p>
	<p class="paratype21">subhānupassiṃ viharantaṃ, indriyesu asaṃvutaṃ. </p>
	<p class="paratype27">bhojanamhi cāmattaññuṃ, kusītaṃ hīnavīriyaṃ. </p>
	<p class="paratype22">taṃ ve pasahati māro, vāto rukkhaṃva dubbalaṃ. </p>
	<p class="paratype03">8<b>.</b> </p>
	<p class="paratype21">asubhānupassiṃ viharantaṃ, indriyesu susaṃvutaṃ. </p>
	<p class="paratype27">bhojanamhi ca mattaññuṃ, saddhaṃ āraddhavīriyaṃ. </p>
	<p class="paratype22">taṃ ve nappasahati māro, vāto selaṃva pabbataṃ. </p>
	<p class="paratype03">9<b>.</b> </p>
	<p class="paratype21">anikkasāvo kāsāvaṃ, yo vatthaṃ paridahissati. </p>
	<p class="paratype22">apeto damasaccena, na so kāsāvamarahati. </p>
	<p class="paratype03">10<b>.</b> </p>
	<p class="paratype21">yo ca vantakasāvassa, sīlesu susamāhito. </p>
	<p class="paratype22">upeto damasaccena, sa ve kāsāvamarahati. </p>
	<p class="paratype03">11<b>.</b> </p>
	<p class="paratype21">asāre sāramatino, sāre cāsāradassino. </p>
	<p class="paratype22">te sāraṃ nādhigacchanti, micchāsaṅkappagocarā. </p>
	<p class="paratype03">12<b>.</b> </p>
	<p class="paratype21">sārañca sārato ñatvā, asārañca asārato. </p>
	<p class="paratype22">te sāraṃ adhigacchanti, sammāsaṅkappagocarā. </p>
	<p class="paratype03">13<b>.</b> </p>
	<p class="paratype21">yathā agāraṃ ducchannaṃ, vuṭṭhī samativijjhati. </p>
	<p class="paratype22">evaṃ abhāvitaṃ cittaṃ, rāgo samativijjhati. </p>
	<p class="paratype03">14<b>.</b> </p>
	<p class="paratype21">yathā agāraṃ suchannaṃ, vuṭṭhī na samativijjhati. </p>
	<p class="paratype22">evaṃ subhāvitaṃ cittaṃ, rāgo na samativijjhati. </p>
	<p class="paratype03">15<b>.</b> </p>
	<p class="paratype21">idha socati pecca socati, pāpakārī ubhayattha socati. </p>
	<p class="paratype22">so socati so vihaññati, disvā kammakiliṭṭhamattano. </p>
	<p class="paratype03">16<b>.</b> </p>
	<p class="paratype21">idha modati pecca modati, katapuñño ubhayattha modati. </p>
	<p class="paratype22">so modati so pamodati, disvā kammavisuddhimattano. </p>
	<p class="paratype03">17<b>.</b> </p>
	<p class="paratype21">idha tappati pecca tappati, pāpakārī  <span class="varc" title="pāpakāri&nbsp;(?)">VAR</span> ubhayattha tappati. </p>
	<p class="paratype22">“pāpaṃ me katan”ti tappati, bhiyyo  <span class="varc" title="bhīyo&nbsp;(sī.)">VAR</span> tappati duggatiṃ gato. </p>
	<p class="paratype03">18<b>.</b> </p>
	<p class="paratype21">idha nandati pecca nandati, katapuñño ubhayattha nandati. </p>
	<p class="paratype22">“puññaṃ me katan”ti nandati, bhiyyo nandati suggatiṃ gato. </p>
	<p class="paratype03">19<b>.</b> </p>
	<p class="paratype21">bahumpi ce saṃhita  <span class="varc" title="śahitaṃ&nbsp;(sī.&nbsp;syā.&nbsp;kaṃ.&nbsp;pī.)&quot;">VAR</span> bhāsamāno, na takkaro hoti naro pamatto. </p>
	<p class="paratype22">gopova gāvo gaṇayaṃ paresaṃ, na bhāgavā sāmaññassa hoti. </p>
	<p class="paratype03">20<b>.</b> </p>
	<p class="paratype21">appampi ce saṃhita bhāsamāno, dhammassa hoti  <span class="varc" title="hotī&nbsp;(sī.&nbsp;pī.)">VAR</span> anudhammacārī. </p>
	<p class="paratype27">rāgañca dosañca pahāya mohaṃ, sammappajāno suvimuttacitto. </p>
	<p class="paratype22">anupādiyāno idha vā huraṃ vā, sa bhāgavā sāmaññassa hoti. </p>
	<p class="paratype06">yamakavaggo paṭhamo niṭṭhito. </p> 
</body>
</html>