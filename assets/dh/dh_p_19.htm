<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="en" lang="en">
<head>
	<title>KN 2 - 19. dhammaṭṭhavaggo</title>
	<meta http-equiv="content-type" content="text/html;charset=utf-8" />
<link rel="stylesheet" type="text/css" href="../pali.css"></head>
<body>
	<h1>dhammapadapāḷi</h1>
	<h2>19. dhammaṭṭhavaggo</h2>
	<p class="paratype03">256<b>.</b> </p>
	<p class="paratype21">na tena hoti dhammaṭṭho, yenatthaṃ sāhasā  <span class="varc" title="śahasā&nbsp;(sī.&nbsp;syā.&nbsp;ka.)&quot;">VAR</span> naye. </p>
	<p class="paratype22">yo ca atthaṃ anatthañca, ubho niccheyya paṇḍito. </p>
	<p class="paratype03">257<b>.</b> </p>
	<p class="paratype21">asāhasena dhammena, samena nayatī pare. </p>
	<p class="paratype22">dhammassa gutto medhāvī, “dhammaṭṭho”ti pavuccati. </p>
	<p class="paratype03">258<b>.</b> </p>
	<p class="paratype21">na tena paṇḍito hoti, yāvatā bahu bhāsati. </p>
	<p class="paratype22">khemī averī abhayo, “paṇḍito”ti pavuccati. </p>
	<p class="paratype03">259<b>.</b> </p>
	<p class="paratype21">na tāvatā dhammadharo, yāvatā bahu bhāsati. </p>
	<p class="paratype27">yo ca appampi sutvāna, dhammaṃ kāyena passati. </p>
	<p class="paratype22">sa ve dhammadharo hoti, yo dhammaṃ nappamajjati. </p>
	<p class="paratype03">260<b>.</b> </p>
	<p class="paratype21">na tena thero so hoti  <span class="varc" title="thero&nbsp;hoti&nbsp;(sī.&nbsp;syā.)">VAR</span>, yenassa palitaṃ siro. </p>
	<p class="paratype22">paripakko vayo tassa, “moghajiṇṇo”ti vuccati. </p>
	<p class="paratype03">261<b>.</b> </p>
	<p class="paratype21">yamhi saccañca dhammo ca, ahiṃsā saṃyamo damo. </p>
	<p class="paratype22">sa ve vantamalo dhīro, “thero” iti  <span class="varc" title="śo&nbsp;theroti&nbsp;(syā.&nbsp;ka.)&quot;">VAR</span> pavuccati. </p>
	<p class="paratype03">262<b>.</b> </p>
	<p class="paratype21">na vākkaraṇamattena, vaṇṇapokkharatāya vā. </p>
	<p class="paratype22">sādhurūpo naro hoti, issukī maccharī saṭho. </p>
	<p class="paratype03">263<b>.</b> </p>
	<p class="paratype21">yassa cetaṃ samucchinnaṃ, mūlaghaccaṃ samūhataṃ. </p>
	<p class="paratype22">sa vantadoso medhāvī, “sādhurūpo”ti vuccati. </p>
	<p class="paratype03">264<b>.</b> </p>
	<p class="paratype21">na muṇḍakena samaṇo, abbato alikaṃ bhaṇaṃ. </p>
	<p class="paratype22">icchālobhasamāpanno, samaṇo kiṃ bhavissati. </p>
	<p class="paratype03">265<b>.</b> </p>
	<p class="paratype21">yo ca sameti pāpāni, aṇuṃ thūlāni sabbaso. </p>
	<p class="paratype22">samitattā hi pāpānaṃ, “samaṇo”ti pavuccati. </p>
	<p class="paratype03">266<b>.</b> </p>
	<p class="paratype21">na tena bhikkhu so hoti, yāvatā bhikkhate pare. </p>
	<p class="paratype22">vissaṃ dhammaṃ samādāya, bhikkhu hoti na tāvatā. </p>
	<p class="paratype03">267<b>.</b> </p>
	<p class="paratype21">yodha puññañca pāpañca, bāhetvā brahmacariyavā  <span class="varc" title="brahmacariyaṃ&nbsp;(ka.)">VAR</span> . </p>
	<p class="paratype22">saṅkhāya loke carati, sa ve “bhikkhū”ti vuccati. </p>
	<p class="paratype03">268<b>.</b> </p>
	<p class="paratype21">na monena munī hoti, mūḷharūpo aviddasu. </p>
	<p class="paratype22">yo ca tulaṃva paggayha, varamādāya paṇḍito. </p>
	<p class="paratype03">269<b>.</b> </p>
	<p class="paratype21">pāpāni parivajjeti, sa munī tena so muni. </p>
	<p class="paratype22">yo munāti ubho loke, “muni” tena pavuccati. </p>
	<p class="paratype03">270<b>.</b> </p>
	<p class="paratype21">na tena ariyo hoti, yena pāṇāni hiṃsati. </p>
	<p class="paratype22">ahiṃsā sabbapāṇānaṃ, “ariyo”ti pavuccati. </p>
	<p class="paratype03">271<b>.</b> </p>
	<p class="paratype21">na sīlabbatamattena, bāhusaccena vā pana. </p>
	<p class="paratype22">atha vā samādhilābhena, vivittasayanena vā. </p>
	<p class="paratype03">272<b>.</b> </p>
	<p class="paratype21">phusāmi nekkhammasukhaṃ, aputhujjanasevitaṃ. </p>
	<p class="paratype22">bhikkhu vissāsamāpādi, appatto āsavakkhayaṃ. </p>
	<p class="paratype06">dhammaṭṭhavaggo ekūnavīsatimo niṭṭhito. </p> 
</body>
</html>