<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="en" lang="en">
<head>
	<title>KN 2 - 8. sahassavaggo</title>
	<meta http-equiv="content-type" content="text/html;charset=utf-8" />
<link rel="stylesheet" type="text/css" href="../pali.css"></head>
<body>
	<h1>dhammapadapāḷi</h1>
	<h2>8. sahassavaggo</h2>
	<p class="paratype03">100<b>.</b> </p>
	<p class="paratype21">sahassamapi ce vācā, anatthapadasaṃhitā. </p>
	<p class="paratype22">ekaṃ atthapadaṃ seyyo, yaṃ sutvā upasammati. </p>
	<p class="paratype03">101<b>.</b> </p>
	<p class="paratype21">sahassamapi ce gāthā, anatthapadasaṃhitā. </p>
	<p class="paratype22">ekaṃ gāthāpadaṃ seyyo, yaṃ sutvā upasammati. </p>
	<p class="paratype03">102<b>.</b> </p>
	<p class="paratype21">yo ca gāthā sataṃ bhāse, anatthapadasaṃhitā  <span class="varc" title="anatthapadasañhitaṃ&nbsp;(ka.)&nbsp;visesanaṃ&nbsp;hetaṃ&nbsp;gāthātipadassa">VAR</span> . </p>
	<p class="paratype22">ekaṃ dhammapadaṃ seyyo, yaṃ sutvā upasammati. </p>
	<p class="paratype03">103<b>.</b> </p>
	<p class="paratype21">yo sahassaṃ sahassena, saṅgāme mānuse jine. </p>
	<p class="paratype22">ekañca jeyyamattānaṃ  <span class="varc" title="attānaṃ&nbsp;(sī.&nbsp;pī.)">VAR</span>, sa ve saṅgāmajuttamo. </p>
	<p class="paratype03">104<b>.</b> </p>
	<p class="paratype21">attā have jitaṃ seyyo, yā cāyaṃ itarā pajā. </p>
	<p class="paratype22">attadantassa posassa, niccaṃ saññatacārino. </p>
	<p class="paratype03">105<b>.</b> </p>
	<p class="paratype21">neva devo na gandhabbo, na māro saha brahmunā. </p>
	<p class="paratype22">jitaṃ apajitaṃ kayirā, tathārūpassa jantuno. </p>
	<p class="paratype03">106<b>.</b> </p>
	<p class="paratype21">māse māse sahassena, yo yajetha sataṃ samaṃ. </p>
	<p class="paratype27">ekañca bhāvitattānaṃ, muhuttamapi pūjaye. </p>
	<p class="paratype22">sāyeva pūjanā seyyo, yañce vassasataṃ hutaṃ. </p>
	<p class="paratype03">107<b>.</b> </p>
	<p class="paratype21">yo ca vassasataṃ jantu, aggiṃ paricare vane. </p>
	<p class="paratype27">ekañca bhāvitattānaṃ, muhuttamapi pūjaye. </p>
	<p class="paratype22">sāyeva pūjanā seyyo, yañce vassasataṃ hutaṃ. </p>
	<p class="paratype03">108<b>.</b> </p>
	<p class="paratype21">yaṃ kiñci yiṭṭhaṃ va hutaṃ va  <span class="varc" title="yiṭṭhañca&nbsp;hutañca&nbsp;(ka.)">VAR</span> loke, saṃvaccharaṃ yajetha puññapekkho. </p>
	<p class="paratype22">sabbampi taṃ na catubhāgameti, abhivādanā ujjugatesu seyyo. </p>
	<p class="paratype03">109<b>.</b> </p>
	<p class="paratype21">abhivādanasīlissa, niccaṃ vuḍḍhāpacāyino  <span class="varc" title="vaddhāpacāyino&nbsp;(sī.&nbsp;pī.)">VAR</span> . </p>
	<p class="paratype22">cattāro dhammā vaḍḍhanti, āyu vaṇṇo sukhaṃ balaṃ. </p>
	<p class="paratype03">110<b>.</b> </p>
	<p class="paratype21">yo ca vassasataṃ jīve, dussīlo asamāhito. </p>
	<p class="paratype22">ekāhaṃ jīvitaṃ seyyo, sīlavantassa jhāyino. </p>
	<p class="paratype03">111<b>.</b> </p>
	<p class="paratype21">yo ca vassasataṃ jīve, duppañño asamāhito. </p>
	<p class="paratype22">ekāhaṃ jīvitaṃ seyyo, paññavantassa jhāyino. </p>
	<p class="paratype03">112<b>.</b> </p>
	<p class="paratype21">yo ca vassasataṃ jīve, kusīto hīnavīriyo. </p>
	<p class="paratype22">ekāhaṃ jīvitaṃ seyyo, vīriyamārabhato daḷhaṃ. </p>
	<p class="paratype03">113<b>.</b> </p>
	<p class="paratype21">yo ca vassasataṃ jīve, apassaṃ udayabbayaṃ. </p>
	<p class="paratype22">ekāhaṃ jīvitaṃ seyyo, passato udayabbayaṃ. </p>
	<p class="paratype03">114<b>.</b> </p>
	<p class="paratype21">yo ca vassasataṃ jīve, apassaṃ amataṃ padaṃ. </p>
	<p class="paratype22">ekāhaṃ jīvitaṃ seyyo, passato amataṃ padaṃ. </p>
	<p class="paratype03">115<b>.</b> </p>
	<p class="paratype21">yo ca vassasataṃ jīve, apassaṃ dhammamuttamaṃ. </p>
	<p class="paratype22">ekāhaṃ jīvitaṃ seyyo, passato dhammamuttamaṃ. </p>
	<p class="paratype06">sahassavaggo aṭṭhamo niṭṭhito. </p> 
</body>
</html>