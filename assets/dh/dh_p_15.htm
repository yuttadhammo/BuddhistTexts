<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="en" lang="en">
<head>
	<title>KN 2 - 15. sukhavaggo</title>
	<meta http-equiv="content-type" content="text/html;charset=utf-8" />
<link rel="stylesheet" type="text/css" href="../pali.css"></head>
<body>
	<h1>dhammapadapāḷi</h1>
	<h2>15. sukhavaggo</h2>
	<p class="paratype03">197<b>.</b> </p>
	<p class="paratype21">susukhaṃ vata jīvāma, verinesu averino. </p>
	<p class="paratype22">verinesu manussesu, viharāma averino. </p>
	<p class="paratype03">198<b>.</b> </p>
	<p class="paratype21">susukhaṃ vata jīvāma, āturesu anāturā. </p>
	<p class="paratype22">āturesu manussesu, viharāma anāturā. </p>
	<p class="paratype03">199<b>.</b> </p>
	<p class="paratype21">susukhaṃ vata jīvāma, ussukesu anussukā. </p>
	<p class="paratype22">ussukesu manassesu, viharāma anussukā. </p>
	<p class="paratype03">200<b>.</b> </p>
	<p class="paratype21">susukhaṃ vata jīvāma, yesaṃ no natthi kiñcanaṃ. </p>
	<p class="paratype22">pītibhakkhā bhavissāma, devā ābhassarā yathā. </p>
	<p class="paratype03">201<b>.</b> </p>
	<p class="paratype21">jayaṃ veraṃ pasavati, dukkhaṃ seti parājito. </p>
	<p class="paratype22">upasanto sukhaṃ seti, hitvā jayaparājayaṃ. </p>
	<p class="paratype03">202<b>.</b> </p>
	<p class="paratype21">natthi rāgasamo aggi, natthi dosasamo kali. </p>
	<p class="paratype22">natthi khandhasamā  <span class="varc" title="khandhādisā&nbsp;(sī.&nbsp;syā.&nbsp;pī.&nbsp;rūpasiddhiyā&nbsp;sameti)">VAR</span> dukkhā, natthi santiparaṃ sukhaṃ. </p>
	<p class="paratype03">203<b>.</b> </p>
	<p class="paratype21">jighacchāparamā rogā, saṅkhāraparamā  <span class="varc" title="śaṅkārā&nbsp;paramā&nbsp;(bahūsu)&quot;">VAR</span> dukhā. </p>
	<p class="paratype22">etaṃ ñatvā yathābhūtaṃ, nibbānaṃ paramaṃ sukhaṃ. </p>
	<p class="paratype03">204<b>.</b> </p>
	<p class="paratype21">ārogyaparamā lābhā, santuṭṭhiparamaṃ dhanaṃ. </p>
	<p class="paratype22">vissāsaparamā ñāti  <span class="varc" title="vissāsaparamo&nbsp;ñāti&nbsp;(ka.&nbsp;sī.),&nbsp;vissāsaparamā&nbsp;ñātī&nbsp;(sī.&nbsp;aṭṭha.),&nbsp;vissāsā&nbsp;paramā&nbsp;ñāti&nbsp;(ka.)">VAR</span>, nibbānaṃ paramaṃ  <span class="varc" title="ṅibbāṇaparamaṃ&nbsp;(ka.&nbsp;sī.)&quot;">VAR</span> sukhaṃ. </p>
	<p class="paratype03">205<b>.</b> </p>
	<p class="paratype21">pavivekarasaṃ pitvā  <span class="varc" title="pītvā&nbsp;(sī.&nbsp;syā.&nbsp;kaṃ.&nbsp;pī.)">VAR</span>, rasaṃ upasamassa ca. </p>
	<p class="paratype22">niddaro hoti nippāpo, dhammapītirasaṃ pivaṃ. </p>
	<p class="paratype03">206<b>.</b> </p>
	<p class="paratype21">sāhu dassanamariyānaṃ, sannivāso sadā sukho. </p>
	<p class="paratype22">adassanena bālānaṃ, niccameva sukhī siyā. </p>
	<p class="paratype03">207<b>.</b> </p>
	<p class="paratype21">bālasaṅgatacārī  <span class="varc" title="bālasaṅgaticārī&nbsp;(ka.)">VAR</span> hi, dīghamaddhāna socati. </p>
	<p class="paratype27">dukkho bālehi saṃvāso, amitteneva sabbadā. </p>
	<p class="paratype22">dhīro ca sukhasaṃvāso, ñātīnaṃva samāgamo. </p>
	<p class="paratype03">208<b>.</b> </p>
	<p class="paratype21">tasmā hi — </p>
	<p class="paratype27">dhīrañca paññañca bahussutañca, dhorayhasīlaṃ vatavantamariyaṃ. </p>
	<p class="paratype22">taṃ tādisaṃ sappurisaṃ sumedhaṃ, bhajetha nakkhattapathaṃva candimā  <span class="varc" title="tasmā&nbsp;hi&nbsp;dhīraṃ&nbsp;paññañca,&nbsp;bahussutañca&nbsp;dhorayhaṃ.&nbsp;sīlaṃ&nbsp;dhutavatamariyaṃ,&nbsp;taṃ&nbsp;tādisaṃ&nbsp;sappurisaṃ.&nbsp;sumedhaṃ&nbsp;bhajetha&nbsp;nakkhattapathaṃva&nbsp;candimā.&nbsp;(ka.)">VAR</span> . </p>
	<p class="paratype06">sukhavaggo pannarasamo niṭṭhito. </p> 
</body>
</html>