<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="en" lang="en">
<head>
	<title>KN-a 14 - [52] 2. cūḷajanakajātakavaṇṇanā</title>
	<meta http-equiv="content-type" content="text/html;charset=utf-8" />
<link rel="stylesheet" type="text/css" href="../pali.css"></head>
<body>
	<h1>jātaka-aṭṭhakathā</h1>
	<h2>(paṭhamo bhāgo)</h2>
	<h3>1. ekakanipāto</h3>
	<h4>6. āsīsavaggo</h4>
	<h5>[52] 2. cūḷajanakajātakavaṇṇanā</h5>
	<p class="paratype03"><b>vāyametheva puriso</b>ti idaṃ satthā jetavane viharanto ossaṭṭhavīriyamevārabbha kathesi. tattha yaṃ vattabbaṃ, taṃ sabbaṃ <b>mahājanakajātake</b> (jā. 2.22.123 ādayo) āvi bhavissati. janakarājā pana setacchattassa heṭṭhā nisinno imaṃ gāthamāha — </p>
	<p class="paratype40">52<b>.</b> </p>
	<p class="paratype21">“vāyametheva puriso, na nibbindeyya paṇḍito. </p>
	<p class="paratype22">passāmi vohaṃ attānaṃ, udakā thalamubbhatan”ti.</p>
	<p class="paratype03">tattha <b>vāyamethevā</b>ti vāyāmaṃ karotheva. <b>udakā thalamubbhata</b>nti udakato thalamuttiṇṇaṃ thale patiṭṭhitaṃ attānaṃ passāmīti. idhāpi ossaṭṭhavīriyo bhikkhu arahattaṃ patto, janakarājā sammāsambuddhova ahosīti. </p>
	<p class="paratype06">cūḷajanakajātakavaṇṇanā dutiyā. </p> 
</body>
</html>