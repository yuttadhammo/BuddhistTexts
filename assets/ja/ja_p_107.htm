<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="en" lang="en">
<head>
	<title>KN-a 14 - [101] 1. parosatajātakavaṇṇanā</title>
	<meta http-equiv="content-type" content="text/html;charset=utf-8" />
<link rel="stylesheet" type="text/css" href="../pali.css"></head>
<body>
	<h1>jātaka-aṭṭhakathā</h1>
	<h2>(paṭhamo bhāgo)</h2>
	<h3>1. ekakanipāto</h3>
	<h4>11. parosatavaggo</h4>
	<h5>[101] 1. parosatajātakavaṇṇanā</h5>
	<p class="paratype40">101<b>.</b> </p>
	<p class="paratype21">“parosatañcepi samāgatānaṃ, jhāyeyyuṃ te vassasataṃ apaññā. </p>
	<p class="paratype22">ekova seyyo puriso sapañño, yo bhāsitassa vijānāti atthan”ti. — </p>
	<p class="paratype25">idaṃ jātakaṃ vatthuto ca veyyākaraṇato ca samodhānato ca parosahassajātakasadisameva. kevalañhettha “jhāyeyyun”ti padamattameva viseso. tassattho — vassasatampi apaññā jhāyeyyuṃ olokeyyuṃ upadhāreyyuṃ, evaṃ olokentāpi pana atthaṃ vā kāraṇaṃ vā na passanti, tasmā yo bhāsitassa atthaṃ jānāti, so ekova sapañño seyyoti. </p>
	<p class="paratype06">parosatajātakavaṇṇanā paṭhamā. </p> 
</body>
</html>