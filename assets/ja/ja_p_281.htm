<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="en" lang="en">
<head>
	<title>KN-a 14 - [275] 5. rucirajātakavaṇṇanā</title>
	<meta http-equiv="content-type" content="text/html;charset=utf-8" />
<link rel="stylesheet" type="text/css" href="../pali.css"></head>
<body>
	<h1>jātaka-aṭṭhakathā</h1>
	<h2>(dutiyo bhāgo)</h2>
	<h3>3. tikanipāto</h3>
	<h4>3. udapānavaggo</h4>
	<h5>[275] 5. rucirajātakavaṇṇanā</h5>
	<p class="paratype03"><b>kāyaṃ</b> <b>balākā rucirā</b>ti idaṃ satthā jetavane viharanto ekaṃ lolabhikkhuṃ ārabbha kathesi. dvepi vatthūni purimasadisāneva gāthāpi. </p>
	<p class="paratype40">73<b>.</b> </p>
	<p class="paratype21">“kāyaṃ balākā rucirā, kākanīḷasmimacchati. </p>
	<p class="paratype22">caṇḍo kāko sakhā mayhaṃ, yassa cetaṃ kulāvakaṃ. </p>
	<p class="paratype40">74<b>.</b> </p>
	<p class="paratype21">“nanu maṃ samma jānāsi, dija sāmākabhojana. </p>
	<p class="paratype22">akatvā vacanaṃ tuyhaṃ, passa lūnosmi āgato. </p>
	<p class="paratype40">75<b>.</b> </p>
	<p class="paratype21">“punapāpajjasī samma, sīlañhi tava tādisaṃ. </p>
	<p class="paratype22">na hi mānusakā bhogā, subhuñjā honti pakkhinā”ti. — </p>
	<p class="paratype25">gāthā hi ekantarikāyeva.</p>
	<p class="paratype03">tattha <b>“rucirā”</b>ti takkamakkhitasarīratāya setavaṇṇataṃ sandhāya vadati. rucirā piyadassanā, paṇḍarāti attho. <b>kākanīḷasmi</b>nti kākakulāvake. “kākaniḍḍhasmin”tipi pāṭho. <b>dijā</b>ti kāko pārevataṃ ālapati. <b>sāmākabhojanā</b>ti tiṇabījabhojana. sāmākaggahaṇena hettha sabbampi tiṇabījaṃ gahitaṃ. idhāpi bodhisatto “na idāni sakkā ito paṭṭhāya mayā ettha vasitun”ti uppatitvā aññattha gato.</p>
	<p class="paratype03">satthā imaṃ dhammadesanaṃ āharitvā saccāni pakāsetvā jātakaṃ samodhānesi, saccapariyosāne lolabhikkhu anāgāmiphale patiṭṭhahi. “tadā lolakāko lolabhikkhu ahosi, pārāvato pana ahameva ahosin”ti. </p>
	<p class="paratype06">rucirajātakavaṇṇanā pañcamā. </p> 
</body>
</html>