<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="en" lang="en">
<head>
	<title>SN 3 - 3. diṭṭhisaṃyuttaṃ</title>
	<meta http-equiv="content-type" content="text/html;charset=utf-8" />
<link rel="stylesheet" type="text/css" href="../pali.css"></head>
<body>
	<h1>khandhavaggo</h1>
	<h2>3. diṭṭhisaṃyuttaṃ</h2>
	<h3>1. sotāpattivaggo</h3>
	<h4>1. vātasuttaṃ</h4>
	<p class="paratype03">206<b>.</b> ekaṃ samayaṃ bhagavā sāvatthiyaṃ viharati jetavane. bhagavā etadavoca — “kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati — ‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā esikaṭṭhāyiṭṭhitā’”ti?</p>
	<p class="paratype03">“bhagavaṃmūlakā no, bhante, dhammā bhagavaṃnettikā bhagavaṃpaṭisaraṇā. sādhu vata, bhante, bhagavantaññeva paṭibhātu etassa bhāsitassa attho. bhagavato sutvā bhikkhū dhāressantī”ti. “tena hi, bhikkhave, suṇātha, sādhukaṃ manasi karotha; bhāsissāmī”ti. “evaṃ, bhante”ti kho te bhikkhū bhagavato paccassosuṃ. bhagavā etadavoca — </p>
	<p class="paratype01">“rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati — ‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā esikaṭṭhāyiṭṭhitā’ti. vedanāya sati ... pe ... saññāya sati... saṅkhāresu sati... viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati — ‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā esikaṭṭhāyiṭṭhitā’ti. taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “aniccaṃ, bhante”. “yaṃ panāniccaṃ, dukkhaṃ vā taṃ sukhaṃ vā”ti? “dukkhaṃ, bhante” . “yaṃ panāniccaṃ, dukkhaṃ vipariṇāmadhammaṃ, api nu taṃ anupādāya evaṃ diṭṭhi uppajjeyya — ‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā esikaṭṭhāyiṭṭhitā’”ti? “no hetaṃ, bhante”.</p>
	<p class="paratype03">“vedanā niccā vā aniccā vā”ti... “saññā... saṅkhārā... viññāṇaṃ niccaṃ vā aniccaṃ vā”ti? “aniccaṃ, bhante”. “yaṃ panāniccaṃ dukkhaṃ vā taṃ sukhaṃ vā”ti? “dukkhaṃ, bhante”. “yaṃ panāniccaṃ dukkhaṃ vipariṇāmadhammaṃ, api nu taṃ anupādāya evaṃ diṭṭhi uppajjeyya — ‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā esikaṭṭhāyiṭṭhitā’”ti? “no hetaṃ, bhante”. “yampidaṃ  <span class="varc"><span class="vari">yamidaṃ&nbsp;(aññattha)</span>VAR</span> diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vā”ti? “aniccaṃ, bhante”. “yaṃ panāniccaṃ dukkhaṃ vā taṃ sukhaṃ vā”ti? “dukkhaṃ, bhante”. “yaṃ panāniccaṃ dukkhaṃ vipariṇāmadhammaṃ, api nu taṃ anupādāya evaṃ diṭṭhi uppajjeyya — ‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā esikaṭṭhāyiṭṭhitā’”ti? “no hetaṃ, bhante”. </p>
	<p class="paratype01">“yato kho, bhikkhave, ariyasāvakassa imesu ca  <span class="varc"><span class="vari">imesu&nbsp;chasu&nbsp;(sī.&nbsp;syā.&nbsp;kaṃ.&nbsp;pī.)&nbsp;evamuparipi</span>VAR</span> ṭhānesu kaṅkhā pahīnā hoti, dukkhepissa kaṅkhā pahīnā hoti, dukkhasamudayepissa kaṅkhā pahīnā hoti, dukkhanirodhepissa kaṅkhā pahīnā hoti, dukkhanirodhagāminiyā paṭipadāyapissa kaṅkhā pahīnā hoti — ayaṃ vuccati, bhikkhave, ariyasāvako sotāpanno avinipātadhammo niyato sambodhiparāyano”ti. paṭhamaṃ. </p>
	<h4>2. etaṃmamasuttaṃ</h4>
	<p class="paratype03">207<b>.</b> sāvatthinidānaṃ. “kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati — ‘etaṃ mama, esohamasmi, eso me attā’”ti? bhagavaṃmūlakā no, bhante, dhammā ... pe ... “rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati — ‘etaṃ mama, esohamasmi, eso me attā’ti. vedanāya sati ... pe ... saññāya sati ... saṅkhāresu sati... viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati — ‘etaṃ mama, esohamasmi, eso me attā’”ti.</p>
	<p class="paratype03">“taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “aniccaṃ, bhante” ... pe ... “vedanā... saññā... saṅkhārā... viññāṇaṃ niccaṃ vā aniccaṃ vā”ti? “aniccaṃ, bhante” ... pe ... api nu taṃ anupādāya evaṃ diṭṭhi uppajjeyya — ‘etaṃ mama, esohamasmi, eso me attā’”ti? “no hetaṃ, bhante”. “yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vā”ti? “aniccaṃ, bhante”. “yaṃ panāniccaṃ dukkhaṃ vā taṃ sukhaṃ vā”ti? “dukkhaṃ, bhante”. “yaṃ panāniccaṃ dukkhaṃ vipariṇāmadhammaṃ, api nu taṃ anupādāya evaṃ diṭṭhi uppajjeyya — ‘etaṃ mama, esohamasmi, eso me attā’”ti? “no hetaṃ, bhante”.</p>
	<p class="paratype03">“yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti ... pe ... dukkhanirodhagāminiyā paṭipadāyapissa kaṅkhā pahīnā hoti — ayaṃ vuccati, bhikkhave, ariyasāvako sotāpanno avinipātadhammo niyato sambodhiparāyano”ti. dutiyaṃ. </p>
	<h4>3. soattāsuttaṃ</h4>
	<p class="paratype03">208<b>.</b> sāvatthinidānaṃ. “kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati — ‘so attā, so loko, so pecca bhavissāmi nicco dhuvo sassato avipariṇāmadhammo’”ti? bhagavaṃmūlakā no, bhante, dhammā ... pe ....</p>
	<p class="paratype03">“rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati — ‘so attā, so loko, so pecca bhavissāmi nicco dhuvo sassato avipariṇāmadhammo’ti . vedanāya sati ... pe ... saññāya sati... saṅkhāresu sati... viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati — ‘so attā, so loko, so pecca bhavissāmi nicco dhuvo sassato avipariṇāmadhammo’”ti.</p>
	<p class="paratype03">“taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “aniccaṃ bhante” ... pe ... api nu taṃ anupādāya evaṃ diṭṭhi uppajjeyya — ‘so attā ... pe ... avipariṇāmadhammo’ti? “no hetaṃ, bhante”. “vedanā... saññā... saṅkhārā... viññāṇaṃ niccaṃ vā aniccaṃ vā”ti? “aniccaṃ bhante ... pe ... api nu taṃ anupādāya evaṃ diṭṭhi uppajjeyya — ‘so attā ... pe ... avipariṇāmadhammo’”ti? “no hetaṃ, bhante”. “yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vā”ti? “aniccaṃ, bhante ... pe ... api nu taṃ anupādāya evaṃ diṭṭhi uppajjeyya — ‘so attā, so loko, so pecca bhavissāmi nicco dhuvo sassato avipariṇāmadhammo’”ti? “no hetaṃ, bhante”.</p>
	<p class="paratype03">“yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti ... pe ... dukkhanirodhagāminiyā paṭipadāyapissa kaṅkhā pahīnā hoti — ayaṃ vuccati, bhikkhave, ariyasāvako sotāpanno avinipātadhammo niyato sambodhiparāyano”ti. tatiyaṃ. </p>
	<h4>4. nocamesiyāsuttaṃ</h4>
	<p class="paratype03">209<b>.</b> sāvatthinidānaṃ . “kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati — ‘no cassaṃ, no ca me siyā, nābhavissa, na me bhavissatī’”ti? bhagavaṃmūlakā no, bhante, dhammā ... pe ....</p>
	<p class="paratype03">“rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati — ‘no cassaṃ, no ca me siyā, nābhavissa, na me bhavissatī’ti. vedanāya sati... saññāya sati... saṅkhāresu sati... viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati — ‘no cassaṃ, no ca me siyā, nābhavissa, na me bhavissatī’”ti.</p>
	<p class="paratype03">“taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “aniccaṃ, bhante” ... pe ... api nu taṃ anupādāya evaṃ diṭṭhi uppajjeyya — ‘no cassaṃ, no ca me siyā, nābhavissa, na me bhavissatī’ti? “no hetaṃ, bhante”. “vedanā... saññā... saṅkhārā... viññāṇaṃ niccaṃ vā aniccaṃ vā”ti? “aniccaṃ, bhante ... pe ... api nu taṃ anupādāya evaṃ diṭṭhi uppajjeyya — ‘no cassaṃ, no ca me siyā, nābhavissa, na me bhavissatī’”ti? “no hetaṃ, bhante”. “yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vā”ti? “aniccaṃ, bhante ... pe ... api nu taṃ anupādāya evaṃ diṭṭhi uppajjeyya — ‘no cassaṃ, no ca me siyā, nābhavissa, na me bhavissatī”ti? “no hetaṃ, bhante”.</p>
	<p class="paratype03">“yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti ... pe ... dukkhanirodhagāminiyā paṭipadāyapissa kaṅkhā pahīnā hoti — ayaṃ vuccati, bhikkhave, ariyasāvako sotāpanno avinipātadhammo niyato sambodhiparāyano”ti. catutthaṃ. </p>
	<h4>5. natthidinnasuttaṃ</h4>
	<p class="paratype03">210<b>.</b> sāvatthinidānaṃ . “kismiṃ nu kho, bhikkhave, sati kiṃ upādāya, kiṃ abhinivissa evaṃ diṭṭhi uppajjati — ‘natthi dinnaṃ, natthi yiṭṭhaṃ, natthi hutaṃ, natthi sukatadukkaṭānaṃ  <span class="varc"><span class="vari">śukkaṭadukkaṭānaṃ&nbsp;(sī.&nbsp;pī.)&quot;</span>VAR</span> kammānaṃ phalaṃ vipāko; natthi ayaṃ loko, natthi paro loko, natthi mātā, natthi pitā, natthi sattā opapātikā; natthi loke samaṇabrāhmaṇā sammaggatā  <span class="varc"><span class="vari">śamaggatā&nbsp;(ka.)&quot;</span>VAR</span> sammāpaṭipannā ye imañca lokaṃ parañca lokaṃ sayaṃ abhiññā sacchikatvā pavedenti. cātumahābhūtiko  <span class="varc"><span class="vari">cātummahābhūtiko&nbsp;(sī.&nbsp;syā.&nbsp;kaṃ.&nbsp;pī.)</span>VAR</span> ayaṃ puriso yadā kālaṅkaroti pathavī pathavīkāyaṃ anupeti anupagacchati, āpo āpokāyaṃ anupeti anupagacchati, tejo tejokāyaṃ anupeti anupagacchati, vāyo vāyokāyaṃ anupeti anupagacchati. ākāsaṃ indriyāni saṅkamanti. āsandipañcamā purisā mataṃ ādāya gacchanti. yāva āḷāhanā padāni paññāyanti. kāpotakāni aṭṭhīni bhavanti. bhassantā āhutiyo. dattupaññattaṃ yadidaṃ dānaṃ  <span class="varc"><span class="vari">dattupaññattamidaṃ&nbsp;dānaṃ&nbsp;nāma&nbsp;(sabbattha)</span>VAR</span> . tesaṃ tucchaṃ musā vilāpo ye keci atthikavādaṃ vadanti. bāle ca paṇḍite ca kāyassa bhedā ucchijjanti vinassanti na honti paraṃ maraṇā’”ti? bhagavaṃmūlakā no, bhante, dhammā ... pe ... “rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati — ‘natthi dinnaṃ, natthi yiṭṭhaṃ ... pe ... kāyassa bhedā ucchijjanti vinassanti na honti paraṃ maraṇā’ti. vedanāya sati ... pe ... saññāya sati... saṅkhāresu sati... viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati — ‘natthi dinnaṃ, natthi yiṭṭhaṃ ... pe ... kāyassa bhedā ucchijjanti vinassanti na honti paraṃ maraṇā’”ti.</p>
	<p class="paratype03">“taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “aniccaṃ, bhante ... pe ... api nu taṃ anupādāya evaṃ diṭṭhi uppajjeyya — ‘natthi dinnaṃ, natthi yiṭṭhaṃ ... pe ... kāyassa bhedā ucchijjanti vinassanti na honti paraṃ maraṇā’”ti? “no hetaṃ, bhante”. “vedanā... saññā... saṅkhārā... viññāṇaṃ niccaṃ vā aniccaṃ vā”ti? “aniccaṃ, bhante ... pe ... api nu taṃ anupādāya evaṃ diṭṭhi uppajjeyya — ‘natthi dinnaṃ, natthi yiṭṭhaṃ ... pe ... kāyassa bhedā ucchijjanti vinassanti na honti paraṃ maraṇā’”ti? “no hetaṃ, bhante”. “yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vā”ti? “aniccaṃ, bhante ... pe ... api nu taṃ anupādāya evaṃ diṭṭhi uppajjeyya — ‘natthi dinnaṃ, natthi yiṭṭhaṃ ... pe ... ye keci atthikavādaṃ vadanti; bāle ca paṇḍite ca kāyassa bhedā ucchijjanti vinassanti na honti paraṃ maraṇā’”ti? “no hetaṃ, bhante”.</p>
	<p class="paratype03">“yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti ... pe ... dukkhanirodhagāminiyā paṭipadāyapissa kaṅkhā pahīnā hoti — ayaṃ vuccati, bhikkhave, ariyasāvako sotāpanno avinipātadhammo niyato sambodhiparāyano”ti. pañcamaṃ. </p>
	<h4>6. karotosuttaṃ</h4>
	<p class="paratype03">211<b>.</b> sāvatthinidānaṃ. “kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati — ‘karoto kārayato chindato chedāpayato pacato pācāpayato socato socāpayato kilamato kilamāpayato phandato phandāpayato pāṇamatipātayato adinnaṃ ādiyato sandhiṃ chindato nillopaṃ harato ekāgārikaṃ karoto paripanthe tiṭṭhato paradāraṃ gacchato musā bhaṇato karoto na karīyati pāpaṃ. khurapariyantena cepi cakkena yo imissā pathaviyā pāṇe ekamaṃsakhalaṃ ekamaṃsapuñjaṃ kareyya, natthi tatonidānaṃ pāpaṃ, natthi pāpassa āgamo. dakkhiṇaṃ cepi gaṅgāya tīraṃ gaccheyya; hananto ghātento chindanto chedāpento pacanto pācento, natthi tatonidānaṃ pāpaṃ, natthi pāpassa āgamo. uttaraṃ cepi gaṅgāya tīraṃ gaccheyya; dadanto dāpento yajanto yajāpento, natthi tatonidānaṃ puññaṃ, natthi puññassa āgamo. dānena damena saṃyamena saccavajjena natthi puññaṃ natthi puññassa āgamo’”ti. bhagavaṃmūlakā no, bhante, dhammā ... pe ... “rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati — ‘karoto kārayato ... pe ... natthi puññaṃ natthi puññassa āgamo’ti. vedanāya sati ... pe ... saññāya sati... saṅkhāresu sati... viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati — ‘karoto kārayato ... pe ... natthi puññaṃ natthi puññassa āgamo’”ti.</p>
	<p class="paratype03">“taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “aniccaṃ, bhante” ... pe ... api nu taṃ anupādāya evaṃ diṭṭhi uppajjeyya — ‘karoto ... pe ... natthi puññaṃ natthi puññassa āgamo”ti? “no hetaṃ, bhante”. “vedanā... saññā... saṅkhārā... viññāṇaṃ niccaṃ vā aniccaṃ vā”ti? “aniccaṃ, bhante ... pe ... api nu taṃ anupādāya evaṃ diṭṭhi uppajjeyya — ‘karoto kārayato ... pe ... natthi puññaṃ natthi puññassa āgamo’”ti? “no hetaṃ, bhante”. “yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vā”ti? “aniccaṃ, bhante ... pe ... api nu taṃ anupādāya evaṃ diṭṭhi uppajjeyya — ‘karoto kārayato ... pe ... natthi puññaṃ natthi puññassa āgamo’”ti? “no hetaṃ, bhante”.</p>
	<p class="paratype03">“yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti ... pe ... dukkhanirodhagāminiyā paṭipadāyapissa kaṅkhā pahīnā hoti — ayaṃ vuccati, bhikkhave, ariyasāvako sotāpanno avinipātadhammo niyato sambodhiparāyano”ti. chaṭṭhaṃ. </p>
	<h4>7. hetusuttaṃ</h4>
	<p class="paratype03">212<b>.</b> sāvatthinidānaṃ . “kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati — ‘natthi hetu, natthi paccayo sattānaṃ saṃkilesāya. ahetū appaccayā sattā saṃkilissanti. natthi hetu, natthi paccayo sattānaṃ visuddhiyā. ahetū appaccayā sattā visujjhanti. natthi balaṃ natthi vīriyaṃ natthi purisathāmo natthi purisaparakkamo. sabbe sattā sabbe pāṇā sabbe bhūtā sabbe jīvā avasā abalā avīriyā niyatisaṅgatibhāvapariṇatā chasvevābhijātīsu sukhadukkhaṃ paṭisaṃvedentī’”ti? bhagavaṃmūlakā no, bhante, dhammā ... pe ... “rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati — ‘natthi hetu, natthi paccayo ... pe ... sukhadukkhaṃ paṭisaṃvedentī’ti . vedanāya sati ... pe ... saññāya sati... saṅkhāresu sati... viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati — ‘natthi hetu, natthi paccayo ... pe ... sukhadukkhaṃ paṭisaṃvedentī’”ti.</p>
	<p class="paratype03">“taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “aniccaṃ, bhante ... pe ... vipariṇāmadhammaṃ, api nu taṃ anupādāya evaṃ diṭṭhi uppajjeyya — ‘natthi hetu, natthi paccayo ... pe ... sukhadukkhaṃ paṭisaṃvedentī’”ti? “no hetaṃ, bhante”. “vedanā... saññā... saṅkhārā... viññāṇaṃ niccaṃ vā aniccaṃ vā”ti? “aniccaṃ, bhante ... pe ... api nu taṃ anupādāya evaṃ diṭṭhi uppajjeyya — ‘natthi hetu, natthi paccayo ... pe ... sukhadukkhaṃ paṭisaṃvedentī’”ti? “no hetaṃ, bhante”. “yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vā”ti? “aniccaṃ, bhante ... pe ... api nu taṃ anupādāya evaṃ diṭṭhi uppajjeyya — ‘natthi hetu natthi paccayo ... pe ... sukhadukkhaṃ paṭisaṃvedentī’”ti? “no hetaṃ, bhante”.</p>
	<p class="paratype03">“yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti ... pe ... dukkhanirodhagāminiyā paṭipadāyapissa kaṅkhā pahīnā hoti — ayaṃ vuccati, bhikkhave, ariyasāvako sotāpanno avinipātadhammo niyato sambodhiparāyano”ti. sattamaṃ. </p>
	<h4>8. mahādiṭṭhisuttaṃ</h4>
	<p class="paratype03">213<b>.</b> sāvatthinidānaṃ. “kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati — ‘sattime kāyā akaṭā, akaṭavidhā, animmitā, animmātā, vañjhā, kūṭaṭṭhā, esikaṭṭhāyiṭṭhitā; te na iñjanti, na vipariṇamanti  <span class="varc"><span class="vari">ṅa&nbsp;vipariṇāmenti&nbsp;(pī.&nbsp;ka.)&quot;</span>VAR</span>, na aññamaññaṃ byābādhenti; nālaṃ aññamaññassa sukhāya vā dukkhāya vā sukhadukkhāya vā. katame satta? pathavīkāyo, āpokāyo, tejokāyo, vāyokāyo, sukhe, dukkhe, jīve sattame. ime satta  <span class="varc"><span class="vari">jīve.&nbsp;sattime&nbsp;(bahūsu)</span>VAR</span> kāyā akaṭā, akaṭavidhā, animmitā, animmātā, vañjhā, kūṭaṭṭhā esikaṭṭhāyiṭṭhitā; te na iñjanti, na vipariṇamanti, na aññamaññaṃ byābādhenti; nālaṃ aññamaññassa sukhāya vā dukkhāya vā sukhadukkhāya vā. yopi tiṇhena satthena sīsaṃ chindati, na sopi kañci  <span class="varc"><span class="vari">ṅa&nbsp;koci&nbsp;kañci&nbsp;(sī.&nbsp;syā.&nbsp;kaṃ.),&nbsp;na&nbsp;koci&nbsp;taṃ&nbsp;(pī.&nbsp;ka.)&quot;</span>VAR</span> jīvitā voropeti; sattannaṃtveva kāyānamantarena satthaṃ vivaramanupavisati  <span class="varc"><span class="vari">vivaramanupatati&nbsp;(katthaci)&nbsp;dīghamajjhimesupi</span>VAR</span> . cuddasa kho panimāni yonipamukhasatasahassāni saṭṭhi ca satāni cha ca satāni pañca ca kammuno satāni pañca ca kammāni, tīṇi ca kammāni, kamme ca aḍḍhakamme ca dvaṭṭhipaṭipadā, dvaṭṭhantarakappā, chaḷābhijātiyo, aṭṭhapurisabhūmiyo, ekūnapaññāsa ājīvakasate, ekūnapaññāsa paribbājakasate, ekūnapaññāsa nāgavāsasate, vīse indriyasate, tiṃse nirayasate, chattiṃsarajodhātuyo, satta saññīgabbhā, satta asaññīgabbhā, satta nigaṇṭhigabbhā, satta devā, satta mānusā, satta pesācā, satta sarā, satta pavuṭā  <span class="varc"><span class="vari">śapuṭā&nbsp;(ka.),&nbsp;pavudhā&nbsp;(pī.)&quot;</span>VAR</span>, satta papātā, satta ca papātasatāni, satta supinā, satta supinasatāni, cullāsīti mahākappino  <span class="varc"><span class="vari">mahākappuno&nbsp;(sī.&nbsp;pī.)</span>VAR</span> satasahassāni, yāni bāle ca paṇḍite ca sandhāvitvā saṃsaritvā dukkhassantaṃ karissanti. tattha natthi imināhaṃ sīlena vā vatena vā tapena vā brahmacariyena vā aparipakkaṃ vā kammaṃ paripācessāmi; paripakkaṃ vā kammaṃ phussa phussa byantīkarissāmīti hevaṃ natthi doṇamite sukhadukkhe pariyantakate saṃsāre, natthi hāyanavaḍḍhane, natthi ukkaṃsāvakaṃse. seyyathāpi nāma suttaguḷe khitte nibbeṭhiyamānameva paleti; evameva bāle ca paṇḍite ca nibbeṭhiyamānā sukhadukkhaṃ palentī’”ti?</p>
	<p class="paratype03">bhagavaṃmūlakā no, bhante, dhammā ... pe ... “rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati — ‘sattime kāyā akaṭā, akaṭavidhā ... pe ... sukhadukkhaṃ palentī’ti. vedanāya sati ... pe ... saññāya sati... saṅkhāresu sati... viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati — ‘sattime kāyā akaṭā, akaṭavidhā ... pe ... sukhadukkhaṃ palentī’”ti. “taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “aniccaṃ, bhante” ... pe ... “yaṃ panāniccaṃ dukkhaṃ vipariṇāmadhammaṃ, api nu taṃ anupādāya evaṃ diṭṭhi uppajjeyya — ‘sattime kāyā akaṭā akaṭavidhā ... pe ... sukhadukkhaṃ palentī’”ti? “no hetaṃ, bhante”. “yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vā”ti? “aniccaṃ, bhante ... pe ... api nu taṃ anupādāya evaṃ diṭṭhi uppajjeyya — ‘sattime kāyā akaṭā akaṭavidhā ... pe ... nibbeṭhiyamānā sukhadukkhaṃ palentī’”ti? “no hetaṃ, bhante”.</p>
	<p class="paratype03">“yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti ... pe ... dukkhanirodhagāminiyā paṭipadāyapissa kaṅkhā pahīnā hoti — ayaṃ vuccati, bhikkhave, ariyasāvako sotāpanno avinipātadhammo niyato sambodhiparāyano”ti. aṭṭhamaṃ. </p>
	<h4>9. sassatadiṭṭhisuttaṃ</h4>
	<p class="paratype03">214<b>.</b> sāvatthinidānaṃ. “kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati — ‘sassato loko’”ti? bhagavaṃmūlakā no, bhante, dhammā ... pe ... “rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati — ‘sassato loko’ti. vedanāya sati ... pe ... saññāya sati... saṅkhāresu sati... viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati — ‘sassato loko’”ti. </p>
	<p class="paratype01">“taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “aniccaṃ, bhante” ... pe ... vipariṇāmadhammaṃ, api nu taṃ anupādāya evaṃ diṭṭhi uppajjeyya — ‘sassato loko’ti? “no hetaṃ, bhante”. “vedanā ... saññā... saṅkhārā... viññāṇaṃ niccaṃ vā aniccaṃ vā”ti? “aniccaṃ, bhante ... pe ... api nu taṃ anupādāya evaṃ diṭṭhi uppajjeyya — ‘sassato loko’”ti? “no hetaṃ, bhante”. “yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vā”ti? “aniccaṃ, bhante”. “yaṃ panāniccaṃ dukkhaṃ vā taṃ sukhaṃ vā”ti? “dukkhaṃ, bhante”. “yaṃ panāniccaṃ dukkhaṃ vipariṇāmadhammaṃ, api nu taṃ anupādāya evaṃ diṭṭhi uppajjeyya — ‘sassato loko’”ti? “no hetaṃ, bhante”.</p>
	<p class="paratype03">“yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti ... pe ... dukkhanirodhagāminiyā paṭipadāyapissa kaṅkhā pahīnā hoti — ayaṃ vuccati, bhikkhave, ariyasāvako sotāpanno avinipātadhammo niyato sambodhiparāyano”ti. navamaṃ. </p>
	<h4>10. asassatadiṭṭhisuttaṃ</h4>
	<p class="paratype03">215<b>.</b> sāvatthinidānaṃ . “kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati — ‘asassato loko’”ti? bhagavaṃmūlakā no, bhante, dhammā ... pe ... “rūpe kho, bhikkhave, sati ... pe ... viññāṇaṃ niccaṃ vā aniccaṃ vā”ti? “aniccaṃ, bhante” ... pe ... api nu taṃ anupādāya evaṃ diṭṭhi uppajjeyya — asassato lokoti? “no hetaṃ, bhante”. “yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vā”ti? “aniccaṃ, bhante ... pe ... api nu taṃ anupādāya evaṃ diṭṭhi uppajjeyya — ‘asassato loko’”ti? “no hetaṃ, bhante”.</p>
	<p class="paratype03">“yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti ... pe ... dukkhanirodhagāminiyā paṭipadāyapissa kaṅkhā pahīnā hoti — ayaṃ vuccati, bhikkhave, ariyasāvako sotāpanno avinipātadhammo niyato sambodhiparāyano”ti. dasamaṃ. </p>
	<h4>11. antavāsuttaṃ</h4>
	<p class="paratype03">216<b>.</b> sāvatthinidānaṃ . “kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati — ‘antavā loko’”ti? bhagavaṃmūlakā no, bhante, dhammā ... pe ... niyato sambodhiparāyano”ti. ekādasamaṃ. </p>
	<h4>12. anantavāsuttaṃ</h4>
	<p class="paratype03">217<b>.</b> sāvatthinidānaṃ . “kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati — ‘anantavā loko’”ti? bhagavaṃmūlakā no, bhante, dhammā ... pe ... niyato sambodhiparāyano”ti. dvādasamaṃ. </p>
	<h4>13. taṃjīvaṃtaṃsarīraṃsuttaṃ</h4>
	<p class="paratype03">218<b>.</b> sāvatthinidānaṃ. “kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati — ‘taṃ jīvaṃ taṃ sarīran’”ti? bhagavaṃmūlakā no, bhante, dhammā ... pe ... niyato sambodhiparāyano”ti. terasamaṃ. </p>
	<h4>14. aññaṃjīvaṃaññaṃsarīraṃsuttaṃ</h4>
	<p class="paratype03">219<b>.</b> sāvatthinidānaṃ. “kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati — ‘aññaṃ jīvaṃ aññaṃ sarīran’”ti? bhagavaṃmūlakā no, bhante, dhammā ... pe ... niyato sambodhiparāyano”ti. cuddasamaṃ. </p>
	<h4>15. hotitathāgatosuttaṃ</h4>
	<p class="paratype03">220<b>.</b> sāvatthinidānaṃ. “kismiṃ nu kho bhikkhave, sati, kiṃ upādāya, kiṃ abhinivissa evaṃ diṭṭhi uppajjati — ‘hoti tathāgato paraṃ maraṇā’”ti? bhagavaṃmūlakā no, bhante, dhammā ... pe ... niyato sambodhiparāyano”ti. pannarasamaṃ. </p>
	<h4>16. nahotitathāgatosuttaṃ</h4>
	<p class="paratype03">221<b>.</b> sāvatthinidānaṃ. “kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati — ‘na hoti tathāgato paraṃ maraṇā’”ti? bhagavaṃmūlakā no, bhante, dhammā ... pe ... niyato sambodhiparāyano”ti. soḷasamaṃ. </p>
	<h4>17. hoticanacahotitathāgatosuttaṃ</h4>
	<p class="paratype03">222<b>.</b> sāvatthinidānaṃ . “kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati — ‘hoti ca na ca hoti tathāgato paraṃ maraṇā’”ti? bhagavaṃmūlakā no, bhante, dhammā ... pe ... niyato sambodhiparāyano”ti. sattarasamaṃ. </p>
	<h4>18. nevahotinanahotitathāgatosuttaṃ</h4>
	<p class="paratype03">223<b>.</b> sāvatthinidānaṃ . “kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati — ‘neva hoti, na na hoti tathāgato paraṃ maraṇā’”ti? bhagavaṃmūlakā no, bhante, dhammā ... pe ... “rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati — ‘neva hoti, na na hoti tathāgato paraṃ maraṇā’ti ... pe ....</p>
	<p class="paratype03">“taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “aniccaṃ, bhante” ... pe ... vipariṇāmadhammaṃ, api nu taṃ anupādāya evaṃ diṭṭhi uppajjeyya — ‘neva hoti, na na hoti tathāgato paraṃ maraṇā”ti? “no hetaṃ, bhante”. “yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vā”ti? “aniccaṃ, bhante”. “yaṃ panāniccaṃ dukkhaṃ vā taṃ sukhaṃ vā”ti? “dukkhaṃ, bhante”. “yaṃ panāniccaṃ dukkhaṃ vipariṇāmadhammaṃ, api nu taṃ anupādāya evaṃ diṭṭhi uppajjeyya — ‘neva hoti, na na hoti tathāgato paraṃ maraṇā’”ti? “no hetaṃ, bhante”. </p>
	<p class="paratype01">“yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti, dukkhasamudayepissa kaṅkhā pahīnā hoti, dukkhanirodhepissa kaṅkhā pahīnā hoti, dukkhanirodhagāminiyā paṭipadāyapissa kaṅkhā pahīnā hoti — ayaṃ vuccati, bhikkhave, ariyasāvako sotāpanno avinipātadhammo niyato sambodhiparāyano”ti. aṭṭhārasamaṃ . </p>
	<p class="paratype06">sotāpattivaggo. </p>
	<p class="paratype06">aṭṭhārasaveyyākaraṇaṃ niṭṭhitaṃ. </p>
	<p class="paratype01">tassuddānaṃ — </p>
	<p class="paratype21">vātaṃ etaṃ mama, so attā no ca me siyā. </p>
	<p class="paratype22">natthi karoto hetu ca, mahādiṭṭhena aṭṭhamaṃ. </p>
	<p class="paratype21">sassato loko ca, asassato ca antavā ca. </p>
	<p class="paratype27">anantavā ca taṃ jīvaṃ taṃ sarīranti. </p>
	<p class="paratype22">aññaṃ jīvaṃ aññaṃ sarīranti ca. </p>
	<p class="paratype21">hoti tathāgato paraṃ maraṇāti. </p>
	<p class="paratype27">na hoti tathāgato paraṃ maraṇāti. </p>
	<p class="paratype22">neva hoti na na hoti tathāgato paraṃ maraṇāti. </p>
	<h3>2. dutiyagamanavaggo</h3>
	<h4>1. vātasuttaṃ</h4>
	<p class="paratype03">224<b>.</b> sāvatthinidānaṃ . “kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati — ‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā, esikaṭṭhāyiṭṭhitā’”ti? bhagavaṃmūlakā no, bhante, dhammā ... pe ... “rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati — ‘na vātā vāyanti ... pe ... esikaṭṭhāyiṭṭhitā’ti. vedanāya sati ... pe ... saññāya sati ... pe ... saṅkhāresu sati... viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati — ‘na vātā vāyanti ... pe ... esikaṭṭhāyiṭṭhitā’”ti. </p>
	<p class="paratype01">“taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “aniccaṃ, bhante” ... pe ... vipariṇāmadhammaṃ, api nu taṃ anupādāya evaṃ diṭṭhi uppajjeyya — na vātā vāyanti ... pe ... esikaṭṭhāyiṭṭhitā”ti? “no hetaṃ, bhante”. “iti kho, bhikkhave, dukkhe sati, dukkhaṃ upādāya, dukkhaṃ abhinivissa evaṃ diṭṭhi uppajjati — ‘na vātā vāyanti ... pe ... esikaṭṭhāyiṭṭhitā’”ti. “vedanā... saññā... saṅkhārā... viññāṇaṃ niccaṃ vā aniccaṃ vā”ti? “aniccaṃ, bhante” ... pe ... vipariṇāmadhammaṃ, api nu taṃ anupādāya evaṃ diṭṭhi uppajjeyya ‘na vātā vāyanti ... pe ... esikaṭṭhāyiṭṭhitā’”ti? “no hetaṃ, bhante”. “iti kho, bhikkhave, dukkhe sati, dukkhaṃ upādāya, dukkhaṃ abhinivissa evaṃ diṭṭhi uppajjeyya — ‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā, esikaṭṭhāyiṭṭhitā’”ti. paṭhamaṃ. </p>
	<p class="paratype03">225-240<b>.</b> (purimavagge viya aṭṭhārasa veyyākaraṇāni vitthāretabbānīti .) sattarasamaṃ. </p>
	<h4>18. nevahotinanahotisuttaṃ</h4>
	<p class="paratype03">241<b>.</b> sāvatthinidānaṃ. “kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati — ‘neva hoti na na hoti tathāgato paraṃ maraṇā’”ti? bhagavaṃmūlakā no, bhante, dhammā ... pe ... “rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati — ‘neva hoti, na na hoti tathāgato paraṃ maraṇā’ti. vedanāya sati... saññāya sati... saṅkhāresu sati... viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati — ‘neva hoti, na na hoti tathāgato paraṃ maraṇā’”ti.</p>
	<p class="paratype03">“taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “aniccaṃ, bhante” ... pe ... vipariṇāmadhammaṃ, api nu taṃ anupādāya evaṃ diṭṭhi uppajjeyya — ‘neva hoti, na na hoti tathāgato paraṃ maraṇā’”ti? “no hetaṃ, bhante”. “iti kho, bhikkhave, dukkhe sati, dukkhaṃ upādāya, dukkhaṃ abhinivissa evaṃ diṭṭhi uppajjati — ‘neva hoti, na na hoti tathāgato paraṃ maraṇā’”ti. “vedanā... saññā ... saṅkhārā... viññāṇaṃ niccaṃ vā aniccaṃ vā”ti? “aniccaṃ, bhante” ... pe ... vipariṇāmadhammaṃ, api nu taṃ anupādāya evaṃ diṭṭhi uppajjeyya — ‘neva hoti, na na hoti tathāgato paraṃ maraṇā’”ti? “no hetaṃ, bhante”. “iti kho, bhikkhave, dukkhe sati, dukkhaṃ upādāya dukkhaṃ abhinivissa evaṃ diṭṭhi uppajjati — ‘neva hoti, na na hoti tathāgato paraṃ maraṇā’”ti. aṭṭhārasamaṃ. </p>
	<h4>19. rūpīattāsuttaṃ</h4>
	<p class="paratype03">242<b>.</b> sāvatthinidānaṃ. “kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati — ‘rūpī attā hoti, arogo paraṃ maraṇā’”ti? bhagavaṃmūlakā no, bhante, dhammā ... pe ... “rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati — ‘rūpī attā hoti, arogo paraṃ maraṇā’ti. vedanāya sati ... pe ... saññāya sati... saṅkhāresu sati... viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati — ‘rūpī attā hoti, arogo paraṃ maraṇā’”ti.</p>
	<p class="paratype03">“taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “aniccaṃ, bhante” ... pe ... vipariṇāmadhammaṃ, api nu taṃ anupādāya evaṃ diṭṭhi uppajjeyya — ‘rūpī attā hoti, arogo paraṃ maraṇā’”ti? “no hetaṃ, bhante”. “iti kho, bhikkhave, dukkhe sati, dukkhaṃ upādāya, dukkhaṃ abhinivissa evaṃ diṭṭhi uppajjati — ‘rūpī attā hoti, arogo paraṃ maraṇā’”ti? “vedanā ... pe ... “no hetaṃ, bhante”. “iti kho, bhikkhave, dukkhe sati, dukkhaṃ upādāya, dukkhaṃ abhinivissa evaṃ diṭṭhi uppajjati — ‘rūpī attā hoti, arogo paraṃ maraṇā’”ti. ekūnavīsatimaṃ. </p>
	<h4>20. arūpīattāsuttaṃ</h4>
	<p class="paratype03">243<b>.</b> sāvatthinidānaṃ. “kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati — ‘arūpī attā hoti arogo paraṃ maraṇā’”ti? (peyyālo) vīsatimaṃ. </p>
	<h4>21. rūpīcārūpīcāttāsuttaṃ</h4>
	<p class="paratype03">244<b>.</b> sāvatthinidānaṃ. “rūpī ca arūpī ca attā hoti arogo paraṃ maraṇā”ti ... pe .... ekavīsatimaṃ. </p>
	<h4>22. nevarūpīnārūpīattāsuttaṃ</h4>
	<p class="paratype03">245<b>.</b> “neva rūpī nārūpī attā hoti arogo paraṃ maraṇā”ti ... pe .... bāvīsatimaṃ. </p>
	<h4>23. ekantasukhīsuttaṃ</h4>
	<p class="paratype03">246<b>.</b> “ekantasukhī attā hoti arogo paraṃ maraṇā”ti ... pe .... tevīsatimaṃ. </p>
	<h4>24. ekantadukkhīsuttaṃ</h4>
	<p class="paratype03">247<b>.</b> “ekantadukkhī attā hoti arogo paraṃ maraṇā”ti ... pe .... catuvīsatimaṃ. </p>
	<h4>25. sukhadukkhīsuttaṃ</h4>
	<p class="paratype03">248<b>.</b> “sukhadukkhī attā hoti arogo paraṃ maraṇā”ti ... pe .... pañcavīsatimaṃ. </p>
	<h4>26. adukkhamasukhīsuttaṃ</h4>
	<p class="paratype03">249<b>.</b> “adukkhamasukhī attā hoti arogo paraṃ maraṇā”ti? bhagavaṃmūlakā no, bhante, dhammā ... pe ... “rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati — ‘adukkhamasukhī attā hoti arogo paraṃ maraṇā’ti. vedanāya sati... saññāya sati... saṅkhāresu sati... viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati — ‘adukkhamasukhī attā hoti arogo paraṃ maraṇā’”ti. </p>
	<p class="paratype01">“taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “aniccaṃ, bhante” ... pe ... vipariṇāmadhammaṃ, api nu taṃ anupādāya evaṃ diṭṭhi uppajjeyya — ‘adukkhamasukhī attā hoti arogo paraṃ maraṇā’”ti? “no hetaṃ, bhante”. “iti kho, bhikkhave, dukkhe sati, dukkhaṃ upādāya, dukkhaṃ abhinivissa evaṃ diṭṭhi uppajjati — ‘adukkhamasukhī attā hoti arogo paraṃ maraṇā’”ti. “vedanā... saññā... saṅkhārā... viññāṇaṃ niccaṃ vā aniccaṃ vā”ti? “aniccaṃ, bhante” ... pe ... vipariṇāmadhammaṃ, api nu taṃ anupādāya evaṃ diṭṭhi uppajjeyya — ‘adukkhamasukhī attā hoti arogo paraṃ maraṇā’”ti? “no hetaṃ, bhante”. “iti kho, bhikkhave, dukkhe sati, dukkhaṃ upādāya, dukkhaṃ abhinivissa evaṃ diṭṭhi uppajjati — ‘adukkhamasukhī attā hoti arogo paraṃ maraṇā’”ti. chabbīsatimaṃ. </p>
	<p class="paratype06">dutiyapeyyālo. </p>
	<p class="paratype01">tassuddānaṃ — </p>
	<p class="paratype21">vātaṃ etaṃ mama so, attā no ca me siyā. </p>
	<p class="paratype22">natthi karoto hetu ca, mahādiṭṭhena aṭṭhamaṃ. </p>
	<p class="paratype21">sassato asassato ceva, antānantavā ca vuccati. </p>
	<p class="paratype22">taṃ jīvaṃ aññaṃ jīvañca, tathāgatena cattāro. </p>
	<p class="paratype21">rūpī attā hoti, arūpī ca attā hoti. </p>
	<p class="paratype27">rūpī ca arūpī ca attā hoti. </p>
	<p class="paratype22">neva rūpī nārūpī attā hoti, ekantasukhī attā hoti. </p>
	<p class="paratype21">ekantadukkhī attā hoti, sukhadukkhī attā hoti. </p>
	<p class="paratype27">adukkhamasukhī attā hoti, arogo paraṃ maraṇāti. </p>
	<p class="paratype22">ime chabbīsati suttā, dutiyavārena desitā. </p>
	<h3>3. tatiyagamanavaggo</h3>
	<h4>1. navātasuttaṃ</h4>
	<p class="paratype03">250<b>.</b> sāvatthinidānaṃ . “kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati — ‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā esikaṭṭhāyiṭṭhitā’”ti? bhagavaṃmūlakā no, bhante, dhammā ... pe ....</p>
	<p class="paratype03">“rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati — na vātā vāyanti ... pe ... vedanāya sati... saññāya sati... saṅkhāresu sati... viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati — ‘na vātā vāyanti ... pe ... esikaṭṭhāyiṭṭhitā’”ti.</p>
	<p class="paratype03">“taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “aniccaṃ, bhante” ... pe ... vipariṇāmadhammaṃ, api nu taṃ anupādāya evaṃ diṭṭhi uppajjeyya — ‘na vātā vāyanti ... pe ... esikaṭṭhāyiṭṭhitā’”ti? “no hetaṃ, bhante”. “iti kho, bhikkhave, yadaniccaṃ taṃ dukkhaṃ. tasmiṃ sati, tadupādāya, evaṃ diṭṭhi uppajjati — ‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā esikaṭṭhāyiṭṭhitā’”ti. “vedanā... saññā... saṅkhārā... viññāṇaṃ niccaṃ vā aniccaṃ vā”ti? “aniccaṃ, bhante” ... pe ... vipariṇāmadhammaṃ, api nu taṃ anupādāya evaṃ diṭṭhi uppajjeyya — ‘na vātā vāyanti ... pe ... esikaṭṭhāyiṭṭhitā’”ti? “no hetaṃ, bhante”. “iti kho, bhikkhave, yadaniccaṃ taṃ dukkhaṃ. tasmiṃ sati, tadupādāya evaṃ diṭṭhi uppajjati — ‘na vātā vāyanti ... pe ... esikaṭṭhāyiṭṭhitā’”ti. paṭhamaṃ. </p>
	<p class="paratype03">251-274<b>.</b> (dutiyavagge viya catuvīsati suttāni pūretabbāni.) pañcavīsatimaṃ. </p>
	<h4>26. adukkhamasukhīsuttaṃ</h4>
	<p class="paratype03">275<b>.</b> sāvatthinidānaṃ . “kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati — ‘adukkhamasukhī attā hoti arogo paraṃ maraṇā’”ti? bhagavaṃmūlakā no, bhante, dhammā ... pe ....</p>
	<p class="paratype03">“rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati — ‘adukkhamasukhī attā hoti arogo paraṃ maraṇā’ti. vedanāya sati ... pe ... saññāya sati... saṅkhāresu sati... viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati — ‘adukkhamasukhī attā hoti, arogo paraṃ maraṇā’”ti.</p>
	<p class="paratype03">“taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “aniccaṃ, bhante” ... pe ... vipariṇāmadhammaṃ, api nu taṃ anupādāya evaṃ diṭṭhi uppajjeyya — ‘adukkhamasukhī attā hoti arogo paraṃ maraṇā’”ti? “no hetaṃ, bhante”. “iti kho, bhikkhave, yadaniccaṃ taṃ dukkhaṃ. tasmiṃ sati, tadupādāya evaṃ diṭṭhi uppajjati — ‘adukkhamasukhī attā hoti arogo paraṃ maraṇā’”ti. “vedanā ... pe ... saññā... saṅkhārā... viññāṇaṃ niccaṃ vā aniccaṃ vā”ti? “aniccaṃ, bhante” ... pe ... vipariṇāmadhammaṃ, api nu taṃ anupādāya evaṃ diṭṭhi uppajjeyya — ‘adukkhamasukhī attā hoti, arogo paraṃ maraṇā’”ti? “no hetaṃ, bhante”. “iti kho, bhikkhave, yadaniccaṃ taṃ dukkhaṃ. tasmiṃ sati, tadupādāya evaṃ diṭṭhi uppajjati — ‘adukkhamasukhī attā hoti arogo paraṃ maraṇā’”ti. chabbīsatimaṃ. </p>
	<p class="paratype06">tatiyapeyyālo. </p>
	<h3>4. catutthagamanavaggo</h3>
	<h4>1. navātasuttaṃ</h4>
	<p class="paratype03">276<b>.</b> sāvatthinidānaṃ . “kismiṃ nu kho, bhikkhave, sati kiṃ upādāya, kiṃ abhinivissa evaṃ diṭṭhi uppajjati — ‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā esikaṭṭhāyiṭṭhitā’”ti? bhagavaṃmūlakā no, bhante, dhammā ... pe ....</p>
	<p class="paratype03">“rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati — ‘na vātā vāyanti ... pe ... esikaṭṭhāyiṭṭhitā’ti. vedanāya sati ... pe ... saññāya sati... saṅkhāresu sati... viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati — ‘na vātā vāyanti ... pe ... esikaṭṭhāyiṭṭhitā’”ti. “taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “aniccaṃ, bhante”. “yaṃ panāniccaṃ, dukkhaṃ vā taṃ sukhaṃ vā”ti? “dukkhaṃ, bhante”. “yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ — ‘etaṃ mama, esohamasmi, eso me attā’”ti? “no hetaṃ, bhante”. “vedanā ... saññā... saṅkhārā... viññāṇaṃ niccaṃ vā aniccaṃ vā”ti? “aniccaṃ, bhante”. “yaṃ panāniccaṃ, dukkhaṃ vā taṃ sukhaṃ vā”ti? “dukkhaṃ, bhante”. “yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ — ‘etaṃ mama, esohamasmi, eso me attā’”ti? “no hetaṃ, bhante”. </p>
	<p class="paratype01">“tasmātiha, bhikkhave, yaṃ kiñci rūpaṃ atītānāgatapaccuppannaṃ ajjhattaṃ vā bahiddhā vā, oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā, sabbaṃ rūpaṃ — ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya daṭṭhabbaṃ. yā kāci vedanā... yā kāci saññā... ye keci saṅkhārā... yaṃ kiñci viññāṇaṃ atītānāgatapaccuppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā, sabbaṃ viññāṇaṃ — ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya daṭṭhabbaṃ. </p>
	<p class="paratype01">“evaṃ passaṃ ... pe ... nāparaṃ itthattāyāti pajānātī”ti. paṭhamaṃ. </p>
	<p class="paratype03">277-300<b>.</b> (dutiyavagge viya catuvīsati suttāni pūretabbāni.) pañcavīsatimaṃ. </p>
	<h4>26. adukkhamasukhīsuttaṃ</h4>
	<p class="paratype03">301<b>.</b> sāvatthinidānaṃ. “kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati — ‘adukkhamasukhī attā hoti, arogo paraṃ maraṇā’”ti? bhagavaṃmūlakā no, bhante, dhammā ... pe .... </p>
	<p class="paratype01">“rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati — ‘adukkhamasukhī attā hoti, arogo paraṃ maraṇā’ti. vedanāya sati... saññāya sati... saṅkhāresu sati... viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati — ‘adukkhamasukhī attā hoti, arogo paraṃ maraṇā’”ti.</p>
	<p class="paratype03">“taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “aniccaṃ, bhante” . “yaṃ panāniccaṃ, dukkhaṃ vā taṃ sukhaṃ vā”ti? “dukkhaṃ, bhante ”. “yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ — ‘etaṃ mama, esohamasmi, eso me attā’”ti? “no hetaṃ, bhante”. “vedanā... saññā... saṅkhārā... viññāṇaṃ niccaṃ vā aniccaṃ vā”ti? “aniccaṃ, bhante”. “yaṃ panāniccaṃ dukkhaṃ vā taṃ sukhaṃ vā”ti? “dukkhaṃ, bhante”. “yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ — ‘etaṃ mama, esohamasmi, eso me attā’”ti? “no hetaṃ, bhante”.</p>
	<p class="paratype03">“tasmātiha, bhikkhave, yaṃ kiñci rūpaṃ atītānāgatapaccuppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā, sabbaṃ rūpaṃ — ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya daṭṭhabbaṃ. yā kāci vedanā... yā kāci saññā... ye keci saṅkhārā... yaṃ kiñci viññāṇaṃ atītānāgatapaccuppannaṃ ajjhattaṃ vā bahiddhā vā, oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā, sabbaṃ viññāṇaṃ — ‘netaṃ mama, nesohamasmi, na meso attā’”ti evametaṃ yathābhūtaṃ sammappaññāya daṭṭhabbaṃ.</p>
	<p class="paratype03">“evaṃ passaṃ, bhikkhave, sutavā ariyasāvako rūpasmimpi nibbindati, vedanāyapi nibbindati, saññāyapi nibbindati, saṅkhāresupi nibbindati, viññāṇasmimpi nibbindati. nibbindaṃ virajjati; virāgā vimuccati. vimuttasmiṃ vimuttamiti ñāṇaṃ hoti. ‘khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī”ti. chabbīsatimaṃ. </p>
	<p class="paratype01">tassuddānaṃ — </p>
	<p class="paratype21">purimagamane aṭṭhārasa veyyākaraṇā. </p>
	<p class="paratype22">dutiyagamane chabbīsaṃ vitthāretabbāni. </p>
	<p class="paratype21">tatiyagamane chabbīsaṃ vitthāretabbāni. </p>
	<p class="paratype22">catutthagamane chabbīsaṃ vitthāretabbāni. </p>
	<p class="paratype06">diṭṭhisaṃyuttaṃ samattaṃ. </p> 
</body>
</html>